<html><header><meta charset="utf-8"><title>2008潮流回顧　五大潮人細數BestBuy<br></title></header><body><h1>2008潮流回顧　五大潮人細數BestBuy<br></h1><p>08回顧<br>眨吓眼又到新一年。由年頭好景豪買，到年尾荷包亁涸只會掃開倉貨，時裝界經歷了風起雲湧。打開衣櫃，回望過去的2008，總共買了幾多衫褲鞋襪？又有幾多是真正心頭好？一眾潮人齊齊細數家珍，回味過去一年的潮流BestBuy。你，有無同佢哋撞過衫先？<br><br>記者：葉雪芯<br>攝影：楊錦文</p><p>Wallace：英倫Classic&amp;AmericanRetro雄霸2008</p><p>I.T時裝王國的CreativeDirectorWallaceKwan年終飛兩次歐洲睇騷又入貨，身處時裝世界，買衫多過食飯。問到2008年男潮方面那一種Style最深得他心，他就說：「斯文及帶有英國Classic的造型在2008年好突出，可以說是一枝獨秀，一些啡色褸、Shirt加Unwash牛仔褲的校園look又再被人力煲；其次是傳統的AmericanRetro，眼見期期日本潮誌都有份，格仔恤、窄身和少少吊腳褲的VintageLook再次回歸，由DiorHomme開始帶起的英倫RockStyle反而Hit唔起。」心水愛牌離不開日牌，N.Hoolywood、Number（N）ine都榜上有名，但數到最愛，言談前後、話不離口都是JunyaWantanabe，正是他心中的No.1：「CollegeLook由頭帶到尾，一整年都貫徹去到好盡，自己當然入了不少貨。」由年頭買到年尾，全年BestBuy竟然是早一個月前才買到的Tricker's黑色ClassicStyle皮鞋，他說：「買了之後日日着，易襯，斯文Look又得，RockStyle又得，雖然鞋身有點重，但返工唔需要行太多路，平日着就剛好。」<br> 作為男潮中人，點少得要他預告09年春夏時裝走勢，他說：「校園Style應該會延續多一陣子，不過斯文過後，會轉番Active一點。Outdoor、Sporty的釣魚、航海Look或會冒起；WorkersFeel的工人褲亦是另一大氣候；顏色方面依然是EarthTone為主，例如啡、卡其色等，Sharp色莫過於藍、白。」</p><p>Angelababy：情迷D&amp;G格仔</p><p>𡃁模代表搵來Angelababy，自言不算行街精，不過今年行FashionShow都夠開飯的她，都來講解一下過去一年的潮流地圖。回顧過去的2008年，Angelababy最愛依然是Girly的OnePiece裙，她說：「去年買了很多，一條裙搞掂，唔需要花太多時間Mix&amp;Match，二來整體造型較統一。我買的onepiece裙款式比較大範圍，由Funky到日本Sweety少女Look都有。」數到最有印象又最喜愛的牌子，D&amp;G是也：「秋冬季紅色格仔真是很Impressive，D&amp;G將格仔Present得好有型。今年BestBuy是毛毛Boots和帽，想襯高貴或Casual都無問題，幾實際。唔使買貴牌，普通小店貨色都OK，但也花了幾千蚊。來季潮流興高腰褲或裙加Belt，睇上去腳會長啲，不少日本女仔都咁着。」</p><p>RickChin：窄牛新發現─FendiDenim</p><p>時常有留意RickChin衣着的朋友都不難發現他身上總會有一條牛仔褲，大大話話有五、六十條老牛的RickChin，今年他在牛仔界就有了開心大發現：「以往我最多買的牛仔褲是Diesel，CuttingGoodFit，不論是牛仔布的Quality、洗水、Details都是第一等，今年竟然俾我發現了Fendi的牛仔褲非常好着，窄身牛Cutting很舒服，很貼，但不會太緊，褲襠位不會有抽住的感覺，腰位和褲腳亦都很Fit，唔使改！香港大部份的後生仔着窄牛只懂搵DiorHomme，但從來無人提起FendiDenim。曾經向PR查詢，才發現香港返貨唔多，我有幸擁有一條。除了這兩個牌子之外，April77今年的牛仔褲都很值得留意，Colour和Print都很有玩味，間中襯吓浮誇look都幾好。」</p><p>FendiDenim的Metallic水晶牛仔褲，將Casual的牛仔褲推上Hi-end界。</p><p>I.TPRYan：黑白分明LimiFeu</p><p>無錯，黑白灰三色是永無死錯人的顏色，如果你咁都可以着到出事，應該係閣下自身問題。穩陣的黑白着法是今年主力Style之一，亦是I.TPRYan今年最愛的風格：「MonoTone流行了好幾季，今年秋冬依舊是主流，其中LimiFeu我最欣賞，可以將最簡單的顏色靠Cutting和Layering去變得有型就是最不簡單的事。」不過講到今年最揼本、又買得最值得的，就數到H&amp;M×CommedesGarcons：「玲姐傑作一定捧場？當日第一時間衝去買，總共花了幾千蚊！主要買恤衫及外褸。」</p><p>DadagirlCelia：我愛PlatformShoes</p><p>懷舊依然是潮流其中一條主線。今季在鞋款方面，亦加添了不少復古味道，例如船踭一類的高跟鞋又再被人翻煲，Dadagirl主理人兼FashionStylist的Celia今季買過最正的items正是PlatformShoes：「JilSanda黑色皮PlatformBoots是我今年最驕傲的收購之作，不要以為鞋底會很重，JilSanda這款鞋剛好相反，很舒服，而且款式簡單得來又Stylish。」數到08年最喜愛的Style，Celia首推RockBohemian，有型格贏晒，而整年都贏盡呼聲的Givenchy亦是Celia的08心水愛牌，果然識貨！</p><p>2008兩大潮流大事件<br>H&amp;M×CommedesGarcons推出限量版</p><p>H&amp;M每次搵來的大師級Crossover例必牽動全城，為配合日本H&amp;M首間旗艦店開幕，今次輪到與川久保玲的CommedesGarcons交叉合作。呢宗CrossoverProject吹風都吹足一年，聽聞玲姐傑作罕有平價開賣，仲要係限量版，即係專門店都買唔到的款式，大家當然金睛火眼咁等。十一月中正式開賣，排足幾個鐘隊，夠鐘入舖大家一見到黑白波點就喪買，萬多件貨品三小時內賣清光，絕對是潮中大事頭位！</p><p>I.T、D-mop兩大時裝巨頭20周年</p><p>2008年，兩大時裝SelectShop巨頭齊齊20歲生日，雖然經濟於下半年麻麻，不過點都係大事，當然要搞大佢。I.T就搞咗個潮爆I.TXXParty，講得出名的潮人都通通出席呢個畀面派對，完全是大肆慶祝；相反同樣是20歲大壽的D-mop就低調得多，無浮誇派對，只是在店內一角搞個「D-mopis...」Exhibition，靜靜地在店內回顧廿年歷程。同樣是潮流先驅，但性格就好唔同！</p><p>09春夏預覽兩大走勢</p><p>先唔講顏色、Pattern，一睇09春夏花生騷相就發現一個奇特現象：明顯地來季女士們的膊頭將會成為焦點所在，Cutting有咁怪得咁怪，係咪人人carry到就唔知，但有個靚膊的姊妹就肯定有着數！</p><p>單邊Off-Shoulder：去年春夏已有部份牌子率先試玩這類Style，可惜未成氣候，來到09年，各大時裝設計大師開始放膽去剪開大家的衫袖，SalvatoreFerragamo、Gucci、CalvinKlein不約而同讓各位有靚膊的女士們盡地一晒。
</p><p>厚墊橫膊：小時候睇梅艷芳的歌衫膊頭橫到可以放杯水，極誇張。受懷舊風的影響，今年ShoulderPack竟然被各大師廣泛採用！今年就有Dolce&amp;Gabbana、LV、Balenciaga齊齊墊高膊，唔知咁算唔算係斜膊女士的佳音呢？&#13;</p></body></html>