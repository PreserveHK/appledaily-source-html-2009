<html><header><meta charset="utf-8"><title>囡囡識叫爺爺　玩具大豐收<br>徐子淇選擇順產生夠4個</title></header><body><h1>囡囡識叫爺爺　玩具大豐收<br>徐子淇選擇順產生夠4個</h1><p>懷胎4個月的「千億新抱」徐子淇，前晚在維港看煙花迎新年，她揚言想再生多兩個，又希望今胎選擇自然分娩，試吓自己生的滿足感，其實此舉可以當買個保險，皆因若她這胎再剖腹的話，不論男女只可生三次，不能滿足老爺李兆基要她生到33歲的心願。</p><p>徐子淇懷着第二胎，前晚陪同老爺李兆基、老公李家誠等在維港看「璀璨煙火迎零九」除夕煙花。晚上10時許，他們一家在中環碼頭準備上船，子淇一落車就被記者包圍，雖然有兩個專屬保鑣保護住，仍然與老公、老爺隔開，她忍不住笑說：「唔見晒啲屋企人。」</p><p>為順產練定氣</p><p>問子淇今胎仔定女？她說：「未知，下個星期入院check先知。」今胎陀得輕鬆嗎？她說：「係呀，我想再生多兩個㖭。」本報早前影到她在寶雲道行山練氣，她說：「好想今次自己順產，上次開刀有少少遺憾，未有做媽媽嘅經驗，今次想試吓呢個經歷，應該唔會好辛苦，希望順利啦，（順產）開心呀，好多人話會好滿足。」<br> 老公李家誠表示支持子淇自己生，問他想要仔定女？他說：「仔女都好。」根據婦科醫生解釋，剖腹生產最多只可以開刀三次，而且會有一定風險，子淇今胎順產的話，都可以當買個保險，不論生男生女，都可以繼續努力，為李家生多幾個。</p><p>新年全家出埠</p><p>子淇腹大便便，仍着住高跟鞋，雖然她上落都小心翼翼，但上船時，由於風浪大，船隻搖晃不定，相當牙煙，子淇惟有站在船邊，等風浪轉細才由兩人扶住上船。<br> 老爺李兆基則正裝修大屋，讓子淇一家搬到和他們住樓上樓下，他說：「係呀，裝修緊一齊住，開心啲。」新年也會舉家出埠，提到孫女李晞彤，李兆基更高興，他說：「啱啱識叫爺爺，好得意，好多人、好多姐姐送玩具，我就求其送啲。」想不想子淇今胎又帶旺他？李兆基即說：「呢啲係人哋講，唔係我講。」<br> 採訪：羅慧敏　攝影：陳志嵐</p></body></html>