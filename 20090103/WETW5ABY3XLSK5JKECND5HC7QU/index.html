<html><header><meta charset="utf-8"><title>杏兒、宗澤自知攞硬獎</title></header><body><h1>杏兒、宗澤自知攞硬獎</h1><p>《勁歌》總選今年新人獎出現爭崩頭情況，無綫「親生仔女」歌手特別多，鍾嘉欣、胡杏兒、黃宗澤和王祖藍都是受力捧人物。</p><p>搵菊姐過橋</p><p>胡杏兒和黃宗澤昨日出席拜神儀式時避忌合照，宗澤先找來關菊英「攝」在中間拍照，其後有默契彈開，記者要求二人合照也充耳不聞，杏兒更與陳奕迅密密斟。事後二人分別訪問時同樣稱合照太多很悶，黃宗澤卻露口風：「聽晚先影囉……如果聽晚一齊攞獎，有群眾壓力先影，今日拜神，人唔可以大過神。」胡杏兒也說：「如果一齊攞獎先影，唔想次次活動都咁樣。」<br> 此外，胡杏兒昨日接受商台電話訪問，被問到其緋聞男友黃宗澤有否致電恭賀她在叱咤奪獎，她說：「佢之前知道商台播我啲歌播得好好，佢都有妒忌。」<br> 採訪：駱華齡、王連連<br> 攝影：葉君海</p></body></html>