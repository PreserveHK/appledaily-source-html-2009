<html><header><meta charset="utf-8"><title>古巨基開齋奪《勁歌》男歌星獎<br>千嬅爆冷擊敗祖兒膺歌后</title></header><body><h1>古巨基開齋奪《勁歌》男歌星獎<br>千嬅爆冷擊敗祖兒膺歌后</h1><p>【本報訊】現年36歲的古巨基在樂壇打滾14年，昨晚終一嘗成為最受歡迎男歌星的滋味，他在無綫電視主辦的《2008年度十大勁歌金曲頒獎典禮》舞台上，領過獎座後含淚感謝追隨多年的緋聞助手女友Lorraine。而34歲的楊千嬅則爆冷打破容祖兒的6連霸美夢，奪得最受歡迎女歌星獎。記者：駱華齡、胡苑君</p><p>由無綫電視主辦的《2008年度十大勁歌金曲頒獎典禮》昨晚在九龍灣StarHall舉行，全晚共頒發49個獎項（詳見附表）。古巨基經歷14年起起落落的歌唱生涯，昨晚終打敗死敵陳奕迅（Eason），將最受歡迎男歌星獎座高舉在手，基仔喜極而泣，首度公開感謝追隨他十多年的緋聞助手女友Lorraine。基仔去年推出一張廣東碟和一張國語碟，又為無綫擔任奧運主持及遊戲節目《係咪小兒科》的主持，結果昨晚奪獎而回。<br> 基仔領獎後在台上流着淚說：「有一個人我要特別多謝，當年我攞新人獎時漏咗多謝佢，佢話唔緊要，等你攞最受歡迎男歌星時再多謝我。日子一日一日咁過，我試過冇唱片公司簽，消失過，唔知可唔可以繼續企喺頒獎台上，今日終於成真，我諗佢𠵱家喺後台仲激動過我，我要多謝我助手Lorraine。」</p><p>昨午網上率先爆賽果</p><p>陳奕迅失卻最受歡迎男歌星獎，但成為亞太區最受歡迎香港男歌星，他整晚面黑黑，心情似乎十分不悅，領獎時更說：「我今年花咗好多時間喺做歌方面……」說到此處見台下工作人員催促，他即說：「圈我呀？咁我唔講喇，唱歌喇。」<br> 女歌星方面，楊千嬅自02年奪得最受歡迎女歌星後，昨晚終重奪該獎。其實千嬅近年歌唱事業處於低潮，今次得獎算是爆大冷，有欠說服力。而昨午約2時，已有網友在香港討論區率先公佈賽果。<br> 昨晚頒發最受歡迎女歌星獎前，司儀崔建邦走到容祖兒面前說：「恭喜你，你今日終於有對手，係楊千嬅。」然後一面驚愕的楊千嬅即彎身掩嘴，跪低喊足30秒，她鼻紅紅眼濕濕地說：「好多謝你哋，我對上一次攞係6年前，我有灰心過、挫敗過，6年嘅成功要學習，但原來失敗更加要學習，我嘅心態唔平衡過，今日好開心，攞呢個獎明白要珍惜擁有嘅嘢。」她又公開感謝媽咪說：「我同佢講好辛苦呀呢3個鐘頭，但佢同我講番我陪你坐，冇問題。」</p><p>容祖兒去年平了梅艷芳的最受歡迎女歌星5連霸紀錄，今年破紀錄做6連霸的夢想破滅，只得亞太區最受歡迎香港女歌星，當她聞得自己獲該獎時，做出跣低的動作以示愕然，她領獎時先擰頭，然後說：「真係冇諗過攞呢個獎，能夠攞呢個獎我好慚愧，因為至今冇出過我好滿意嘅國語唱片，我會更加努力發展內地市場，為香港增光，做個內地好出名嘅香港歌手。」祖兒昨晚還得歌曲獎及最受歡迎廣告歌曲金獎，共得3個獎，與同樣獲3獎的謝安琪齊做大贏家。今年憑《囍帖街》上位的謝安琪奪得歌曲獎、四台聯頒大碟獎及金曲金獎。</p><p>阿Sa力撐Twins會復出</p><p>女子組合Twins的鍾欣桐（阿嬌）去年初因捲入淫照事件而停工，故她們常奪的組合金獎落在農夫手上，志偉宣佈前故意望向蔡卓妍（阿Sa）並說：「唉，今年你冇份喇。」蔡卓妍尷尬微笑並做出「Wewillbeback」的口形。<br> 此外，電視劇《溏心風暴》主題曲《講不出聲》唱到街知巷聞，關菊英卻未能憑該曲得金曲金獎，雖然《溏》劇續集《家好月圓》的主題曲《無心害你》也是今屆金曲金獎大熱，但關菊英最終只能捧回傑出表現金獎。</p><p>《2008年度十大勁歌金曲頒獎禮》得獎名單</p><p>最受歡迎男歌星：古巨基<br> <br> 最受歡迎女歌星：楊千嬅<br> <br> 金曲金獎：《囍帖街》謝安琪<br> <br> 亞太區最受歡迎香港男歌星：陳奕迅<br> <br> 亞太區最受歡迎香港女歌星：容祖兒<br> <br> 最受歡迎男新人獎<br> 金獎：陳偉霆　銀獎：黃宗澤　銅獎：狄易達<br> <br> 最受歡迎女新人獎<br> 金獎：G.E.M.　銀獎：鍾嘉欣：銅獎　馮曦妤<br> <br> 最受歡迎組合獎<br> 金獎：農夫　銀獎：HotCha　銅獎：Mr.<br> <br> 最受歡迎唱作歌星<br> 金獎：王菀之　銀獎：側田　銅獎：鄧健泓<br> <br> 2008年度傑出表現獎<br> 金獎：關菊英　銀獎：麥浚龍　銅獎：陳柏宇<br> <br> 2008四台聯頒音樂大獎大碟獎：《Binary》<br> 監製：周博賢、EricKwok　主唱：謝安琪<br> <br> 新人薦場飆星獎：胡杏兒<br> <br> 最受歡迎華語歌曲獎<br> 金獎：《心裏話》孫楠　銀獎：《小酒窩》蔡卓妍、林俊傑　銅獎：《LoveSong》方大同<br> <br> 最受歡迎廣告歌曲獎<br> 金獎：《LuckyStar》　容祖兒	銀獎：《IMissYou》陳柏宇　銅獎：《YouAreMyBestFriend》HotCha<br> <br> 最受歡迎合唱歌曲獎<br> 金獎：《一事無成》周柏豪、鄭融　銀獎：《逼得寵物太緊》小肥、吳雨霏　銅獎：《最難過今天》胡杏兒、王浩信<br> <br> 最受歡迎改編歌曲獎<br> 金獎：《渴求》黃伊汶　銀獎：《只要和你在一起》孫耀威　銅獎：《千嬌百媚》可嵐<br> <br> 幕後大獎<br> 最佳作曲：EricKwok《囍帖街》<br> 最佳編曲：王雙駿《跑步機上》<br> 最佳填詞：黃偉文《囍帖街》<br> 最佳歌曲監製：金培達《寫得太多》<br> <br> 十大勁歌金曲<br> 《跑步機上》容祖兒、《愛不疚》林峯、《囍帖街》謝安琪、《韻律泳》何韻詩、《撈月亮的人》楊千嬅、《他的故事》張敬軒、《龐貝．21世紀》關心妍、《眼睛不能沒眼淚》古巨基、《歌．頌》陳奕迅、《她慈我悲》李克勤<br> <br> 資料來源：無綫電視</p><p>傳媒大獎最新走勢</p><p>謝安琪<br> 新城：4　港台（十優歌手）：1　商台：6　勁歌：3　總數：14<br> <br> 陳奕迅<br> 新城：5　港台（十優歌手）：1　商台：3　勁歌：2　總數：11<br> <br> 容祖兒<br> 新城：5　港台（十優歌手）：1　商台：2　勁歌：3　總數：11<br> <br> 方大同<br> 新城：3　港台（十優歌手）：0　商台：4　勁歌：1　總數：8<br> <br> 楊千嬅<br> 新城：4　港台（十優歌手）：1　商台：1　勁歌：2　總數：8<br> <br> 張敬軒<br> 新城：4　港台（十優歌手）：1　商台：1　勁歌：1　總數：7<br> <br> 何韻詩<br> 新城：4　港台（十優歌手）：0　商台：0　勁歌：1　總數：5<br> <br> 古巨基<br> 新城：0　港台（十優歌手）：1　商台：2　勁歌：2　總數：5<br> <br> 李克勤<br> 新城：2　港台（十優歌手）：1　商台：0　勁歌：1　總數：4<br> <br> 蔡卓妍<br> 新城：3　港台（十優歌手）：0　商台：0　勁歌：0.5　總數：3.5<br> <br> *尚未計算港台全部賽果<br> 資料來源：以上機構</p></body></html>