<html><header><meta charset="utf-8"><title>趙碩之讚新歡夠Man</title></header><body><h1>趙碩之讚新歡夠Man</h1><p>趙碩之、戴夢夢、麥雅緻昨日到葵涌和宜合道運動場出席傷健迎奧運閉幕暨東亞運動會倒數典禮，幾位嘉賓在場欣賞傷健人士啦啦隊演出，並獲委任為愛心大使，又即場作輪椅鬥快比賽，而奧林匹克委員會會長霍震霆亦現身支持活動。</p><p>地鐵擋色狼</p><p>趙碩之日前被拍到與男伴結伴食糖水，戴夢夢自稱是媒人婆，她說：「個男仔係公司新人叫阿水，同我拍過MV，嗰日係大家做完嘢一齊去食糖水，點知就俾人寫咗係趙碩之新歡，所以我間接做咗媒人。」不過趙碩之否認與對方拍拖，但卻稱讚阿水高大威猛，趙碩之說：「我冇諗過同佢發展，但有次大家一齊坐地鐵，遇到鹹濕佬，佢幫我阻擋咗，嗰刻覺得佢好man，但始終係公司同事，佢又細過我，都係唔好搞。」<br> 採訪：卓寶花　攝影：陳志嵐</p></body></html>