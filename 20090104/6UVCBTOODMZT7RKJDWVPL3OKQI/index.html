<html><header><meta charset="utf-8"><title>隔牆有耳：民主黨諗計撲錢 - 李八方</title></header><body><h1>隔牆有耳：民主黨諗計撲錢 - 李八方</h1><p>民主黨同公民黨噚日各自閉關集思，為今年如何發展黨務度橋。民主黨主席仁哥會後話，今年首要任務係籌款，因為去年大選後，財政元氣大傷，加上要做地區工作備戰下次選舉，估計民主黨未來一兩年經濟上都有重擔，所以4月起會上街賣獎券，又會請人推行月捐計劃，盡量開源。<br> 仁哥又話，民主黨今年會首次考核立法會議員工作表現，check住黨友工作進度，新副主席卿姐係負責呢項工作大熱人選。公民黨方面，噚日有成50幾人開會，訂出三項大計，包括培訓黨員「立足專業，服務市民」，區議員同地區發展者則要「一人一組織」，人人大舉組織居民搞地區活動，呢招農村包圍城市左仔搞足幾十年，公民黨遲學好過唔學。</p></body></html>