<html><header><meta charset="utf-8"><title>唐貝詩新牌仔冇車揸</title></header><body><h1>唐貝詩新牌仔冇車揸</h1><p>寇鴻萍女兒唐貝詩趁聖誕回港度假，返英開學在即，前晚其朋友在中環Fevar為她開告別派對「ThisisnotHK」。唐貝詩晚上9時多穿上短袖衫和短裙到蘭桂坊，她說：「我去日本玩，之後1月10號返香港，第二日就要返英國考試，希望科科攞A。」</p><p>指超盈瘦得健康</p><p>唐貝詩開心地透露剛考到車牌，她說：「我一次過pass，不過只係喺駕駛學院入面揸過，未駛過出路面，好想試吓，我叫媽咪借車畀我揸，媽咪話叫我問人哋喎。」她謂新一年最希望嫲嫲身體健康，她說：「佢入咗院幾個月，今次返香港見佢蒼老咗好多，滿頭白髮，希望佢身體健康。」至於老友何超盈暴瘦，她說：「佢好健康，只係影出嚟瘦咗啲。」<br> 採訪：羅慧敏　攝影：仇志德</p></body></html>