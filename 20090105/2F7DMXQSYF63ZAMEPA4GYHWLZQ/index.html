<html><header><meta charset="utf-8"><title>Theresa爆私情谷碟</title></header><body><h1>Theresa爆私情谷碟</h1><p>傅穎（Theresa）昨日去到旺角行人專用區，為一財務公司活動宣傳。<br> 近期經常以短裙出現的Theresa，昨天的打扮就非常密實，不過依然引來近百名市民圍觀，她笑說：「唔着裙係驚要着高踭鞋行街派禮物易拗柴，唔係擔心安全。呢度有咁多我嘅fans同保安，唔會有事。」</p><p>親身經歷改編</p><p>一向很少提及感情生活的Theresa，表示會在西方情人節時推出一張EP，隨碟會附送一隻愛情短片的VCD，故事是根據她入行後的一段情改編而成，她說：「古仔講我鍾意咗一個男仔，但雙方明知冇可能一齊。算係一種回憶，而且配合番隻碟名《Dearest》。」不過Theresa就堅拒透露現實中男主角是否圈中人，但就表示希望親手送一套碟給對方。<br> 採訪：何永寧　攝影：仇志德</p></body></html>