<html><header><meta charset="utf-8"><title>720p高清PMP　睇片利到𠝹手</title></header><body><h1>720p高清PMP　睇片利到𠝹手</h1><p>呢鋪真係嚇到屋企部LCDTV出藍畫面（無訊號Signal）！當舊款電視食唔起高清訊號，畫面狂閃又窒格之時，腦場上驚現首部對應720p高清格式PMP，而且將畫面濃縮至4.3吋細芒之內，畫質可用「利到𠝹手」形容，最開心呢部ainolV3000HD可直播RMVB格式，絕對係慳容量又對應能力強。<br><br>記者：許福合<br>攝影：陳陶鈞<br>Model：Norain@PureModels</p><p>RMVB直接播放</p><p>好多時要評一部PMP播放質素，我哋自自然然就會用iPhone來做比較，V3000HD除咗個芒大些少（4.3吋），視覺質素一啲都唔比iPhone差，而且最高解像度可達到800×480，以4.3吋芒來講亦相當強，播片時更支援720p高清格式，實測試用時絕不見窒格或爆格情況，真係相當流暢，這全因佢使用了LIPS靚芒之故，加上可視角度亦特別大，幾近90度都可以見到畫面，方便一班朋友走埋一齊煲片。影片格式除常見DivX、XVID外，更可睇埋RMVB，無論係Real8-10都無問題，不用花時轉片，方便好多。</p><p>64小時MP3錄音</p><p>聲音方面亦無馬虎，使用嘅CirrusCS42L52音頻編碼器，據資料顯示iPhone原來係使用同一款，試聽效果覺得真係有幾分相似，雖然分析能力唔算高，不過Bass相當夠，用來聽Pop音樂效果亦不俗。<br> 功能方面，V3000HD都係提供標準PMP功能，除播片及聽歌外，還有相片、電子書、收音機及錄音功能等；比較特別係錄音，格式有MP3同WAV兩種，每次最長可錄64小時，對做會議記錄、學生哥錄低老師教學都幾好用。V3000HD內置有16GB及8GB記憶，雖然設有miniSD插槽，不過如果係SD卡就更好喇！</p><p>Profile</p><p>屏幕：4.3吋（1,600萬色LIPS）<br> 音頻：MP3/WMA/WAV/FLAC/ACC/APE<br> 視頻：AVI/RMVB/RM/FLV<br> 相片：JPEG/BMP/PNG<br> 內置記憶：16GB/8GB<br> 功能：MiniSD記憶卡、USB2.0<br> 體積：115.4×76.3×12.9mm<br> 重量：約500g<br> 查詢：A-Grade（21528000）</p></body></html>