<html><header><meta charset="utf-8"><title>吳亭欣風騷講新歡</title></header><body><h1>吳亭欣風騷講新歡</h1><p>吳亭欣、組合Freeze成員陳樂榣和石詠莉、饒佩君和亞視製作行政及統籌副總裁葉家寶等昨日在沙田馬場出席博愛盃，亞姐早輪發生懷疑造馬事件，並設獨立小組調查，葉家寶透露已召開了一次會議，他說：「報告要兩個月先出到，新年後會出，𠵱家開咗一次會議，會再開第二次。」現時亞姐三甲豈非沒工開？他說：「如果有適合佢哋嘅工作，又有人搵，都會照幫佢哋接。」</p><p>新年遊埠</p><p>吳亭欣昨日一見記者，即自動波除下外套，去年底她被爆跟顧美華妹夫、富商馮潮澤過從甚密，她說：「呢啲舊聞，唔想再提，馮生我冇聯絡。唔想再提，我想避忌啲，相士話我真命天子會喺今年出現。」<br> 吳亭欣談到除夕夜拖30歲的標華集團少東張宏基現身，問是否其真命天子？她即風騷地說：「識咗四年，係朋友嚟。」她謂農曆新年會出埠，到美國、泰國和日本等地遊玩。問她會否擔心工作問題？她說：「仲有好多年合約，一啲都唔擔心，唔好我咪食老本，教琴維生。」<br> 採訪：顏英儀　攝影：葉君海</p></body></html>