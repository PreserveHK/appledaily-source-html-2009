<html><header><meta charset="utf-8"><title>專家對話：電訊設備股莫高追</title></header><body><h1>專家對話：電訊設備股莫高追</h1><p>09年第一個交易日（上周五）港股造好；國務院同意發第三代移動通訊（3G）牌照，一眾電訊及電訊設備股炒起。嘉賓黃瑋傑指，電訊設備股受消息刺激，升幅不小，不宜高追，反而應在電訊商向電訊設備招標前入貨等升。另外，嘉賓何啓聰建議恒指升至16000點邊緣，可考慮買入中移動（941）的熊證。<br> <br> 碩：嘉賓主持亨達集團研究部董事　黃敏碩<br> 傑：輝立證券交易董事　黃瑋傑<br> 聰：荷蘭銀行股票衍生及私人投資產品部董事　何啓聰<br> <br> 碩：電訊股與電訊設備股受到3G發牌消息刺激，呢兩個板塊應如何部署？<br> 傑：電訊設備股通常喺一出3G發牌新消息嘅時候，一定會被炒作，但兩三日就會跌返落嚟，所以一有消息出嘅時候，我唔建議高追，反而應該喺消息靜咗落嚟之後，買定等電訊營運商發出興建電訊設備招標嘅消息，之後就可以獲利走貨，不過好大機會係中興通訊（763）等大型公司爭取到最多定單。<br> 聰：中移動方面，如果大市上升，恒指上試15800點的話，中移動可能上試85蚊水平；但如果想博中移動熊證的話，就最好等到恒指貼近16000點左右會較着數。</p><p>click入 http://finance.appledaily.com <br> <br> 以webcam參與節目及收看<br> <br> 歡迎phonein28698262暢談心得<br> 亦可email至mailto:finance@appledaily.com搶先貼股</p></body></html>