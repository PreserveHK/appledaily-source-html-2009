<html><header><meta charset="utf-8"><title>中環在線：最賺錢基金經理減價留客 - 李華華</title></header><body><h1>中環在線：最賺錢基金經理減價留客 - 李華華</h1><p>對冲基金巨頭之一RenaissanceTechnologies創辦人西蒙斯（JamesSimons），喺08年4月入選《福布斯》華爾街五大最賺錢基金經理之一。《華爾街日報》噚日報道，佢同投資者講，旗下營運僅一年多嘅文藝復興期貨基金（RenaissanceInstitutionalFuturesFund，簡稱RIFF）回報唔多理想，所以免收1%嘅基金管理費，當係同班客共度時艱。<br> 上年，隻基金共有30億美金資產，收少12個月管理費，西蒙斯都唔見一截。呢隻基金喺07年10月成立，冇耐個市就下滑，初時RIFF被視為避險基金，紅過一陣，但08年底計計數，資產縮咗12%。佢喺08年尾寄信畀客戶，話自己表現比起其他基金，跌幅唔算太明顯（lessthanstellar）。咁比起標普500指數08年跌咗38%，12%嘅跌幅都算係咁喇！</p><p>收費大細超</p><p>不過，西蒙斯旗下另一隻文藝復興股票基金（RenaissanceInstitutionalEquitiesFund，簡稱RIEF），08年都跌咗16%，但就冇話豁免管理費，RIEF嘅客仔只能嘆句同人唔同命。</p></body></html>