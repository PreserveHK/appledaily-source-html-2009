<html><header><meta charset="utf-8"><title>保暖極品　Fur甲天下</title></header><body><h1>保暖極品　Fur甲天下</h1><p>今年在眾多頒獎禮當中，組合農夫勇奪多個獎項，就算Edison事件都對他們沒多大影響。一首《富甲天下》都聽了好幾遍，Hip-Hop風大行其道，再次證明真正有實力的東西是會越來越多人喜愛，越來越受歡迎。時裝界都是一樣，今個冬天着Fur的人多了很多，特別是後生女，真毛假毛都有，好像甚麼都有FurDetails似的，做點綴又好，認真保暖都好，着上身多了分貴氣之餘，又可追到今年FallWinter日系狂煲的大潮流。<br><br>記者：陳諾堯<br>攝影：梁細權<br>Model：Janine@Calcarrie's<br>Makeup&amp;Hair：WilliamTsui</p><p>EhyphenworldGallery啡×白×灰色兔毛背心$1,199（c）</p><p>SpiralGirl啡灰色大毛毛帽$799（c）</p><p>LowrysFarm啡色毛毛領Scarf$349（f）</p><p>連Fur大褸最保暖</p><p>有無發覺大部份有Fur嘅褸個Detail位都喺領位，因為大家都知要保暖條頸就一定要夠Warm，就算全身着得幾單薄都好，條頸暖就已經夠晒。眼見好多去Shopping買褸轉季嘅朋友，都會揀件有毛毛嘅，一向觀念覺得若果價錢差唔多，有毛嘅梗係抵啲！不過𠵱家個個都話保護動物，所以着FauxFur就穩陣得多，質地雖然無真Fur咁好，但勝在唔會俾人眼超超，價錢又經濟。</p><p>着Fur背心要瘦身</p><p>今個秋冬好興小背心Waistcoat，之前秋天就有BohemianStyle嘅流蘇Fringing款，冬天就有毛毛FurTrimming款，實行食住個勢唔好畀佢停，趁冬天繼續出擊。明顯地Fur背心仔唔係人人都着到，首要條件係一定要夠瘦，上圍唔可以太大，如果唔係着咗只會係古怪而唔係可愛。仲要記緊唔好襯到花喱花碌，簡單一件Plain色衫打底已經可以好型。</p><p>毛毛配飾一樣掂</p><p>覺得成身毛茸茸好鬼誇？唔想太浮誇但又想跟Trend做型人，用FurAccessories就最啱。推介毛毛袋，最好唔係全Fur嗰種，睇落多啲Details無咁Plain；另外有Fur嘅帽都係大熱，今年FW嘅俄羅斯Look有型夠格，笠上頭即刻型晒。</p><p>查詢</p><p>（a）Bauhaus（28916811）<br> （b）Benetton（23670787）<br> （c）i.t（25040025）<br> （d）Jeanasis（28366445）<br> （e）LoveGirlsMarket（28907679）<br> （f）LowrysFarm（28366446）<br> （g）Sisley（28080582）</p></body></html>