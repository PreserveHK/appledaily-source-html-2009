<html><header><meta charset="utf-8"><title>專家對話：候14800點可入市</title></header><body><h1>專家對話：候14800點可入市</h1><p>港股連日上升後昨日回吐，但內地股市造好，令港股在收市前跌幅收窄；嘉賓指港股只是大漲小回，恒指回落至14800點左右可再次吸納股份。<br> <br> 沈：英皇證券研究部主管　沈振盈<br> 楊：主持　楊慧玲<br> 葉：主持　葉嘉澄<br> <br> 楊：今日（周二）港股有所回吐，今次會回吐到幾多點呢？<br> 沈：恒指已經升近15700點左右阻力位，暫時港股未係時候大跌，因為仲係好倉主導，短期港股依然會大漲小回，恒指回落至14800點左右就可以買貨。<br> 葉：內地股市今日上升，滬綜指2000點會唔會有阻力？<br> 沈：我睇內地股市基本因素無大跌嘅可能，而大小非解禁憂慮，我認為持有大非嘅投資者未必喺現時大手沽貨，加上𠵱家中國推出嘅政策都係扶助緊經濟，所以內地股市「一切就緒，只欠東風」，滬綜指一定可以上破2000點。</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得<br> 亦可email至mailto:finance@appledaily.com搶先貼股</p></body></html>