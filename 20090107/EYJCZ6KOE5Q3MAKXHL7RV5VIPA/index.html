<html><header><meta charset="utf-8"><title>花球不對辦花店懶理</title></header><body><h1>花球不對辦花店懶理</h1><p>新娘子出嫁當然想打扮得美艷如花，以最美麗的形象示人。讀者朱小姐心同此理，對於婚禮當日手執的花球更是千挑萬選，惟行禮當日花店提供的花球卻面目全非，事後又拒絕負責，令她極為氣結。<br> 朱小姐在婚禮前偕友到太子道西的怡家花店選購花球，「我特別擇咗隻美國黑邊紅玫瑰（見下圖）做花球，價錢比一般紅玫瑰貴一成。職員攞樣板畀我睇，質感同顏色我都好鍾意，花球連襟花要880蚊，我即時畀晒錢。點知伴郎喺婚禮嗰日攞番嚟完全唔係嗰回事，只係一般紅玫瑰，仲要無包裝㖭！打番去問叫我攞番去可以退錢喎，咁我行禮時用乜？」</p><p>怡家花店不回應</p><p>朱小姐事後多次到該店理論均無功而還，對方指她沒即時退回需自行負責，令她感到受屈。<br> 本報曾致電怡家花店了解情況，職員表示：「有讀者向你哋《蘋果日報》投訴，唔關我哋事！」並即時掛斷電話。事後本報再以書面向店方反映情況，也無回音。朱小姐已就有關情況向消費者委員會求助。<br> 檔案編號：1201042<br> <br> 社會服務<br> 報料熱線：29290000<br> 社會服務熱線：29908288<br> 蘋果日報慈善基金：29908688<br> 傳真：37112468<br> 網上捐款： http://charity.atnext.com/donate <br> 各類表格： http://charity.atnext.com/forms <br> 電郵：mailto:sservice@appledaily.com<br> <br> 匿名投訴恕不處理。一經投訴，本報保留刊登權利。</p></body></html>