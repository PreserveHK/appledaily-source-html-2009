<html><header><meta charset="utf-8"><title>田中麗奈化身黑白嬌娃</title></header><body><h1>田中麗奈化身黑白嬌娃</h1><p>日本女星田中麗奈近日為當地嘅郵購網站拍攝廣告，以黑白雙煞look示人。廣告花咗兩日時間拍攝，麗奈分別以黑白兩個造型亮相，其中佢將臉同全身塗上黑色，好似炭條一樣；另外佢又戴上金髮，突出白如雪嘅膚色，佢話拍攝過程好好玩，仲想透過廣告話畀大家知，女性無論膚色係黑係白，都有無限變靚嘅可能喎。</p></body></html>