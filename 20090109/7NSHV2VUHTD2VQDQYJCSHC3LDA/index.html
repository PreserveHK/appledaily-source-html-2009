<html><header><meta charset="utf-8"><title>遊戲佈景板艷壓嘉賓<br>Sing之天使谷胸鬥聲色</title></header><body><h1>遊戲佈景板艷壓嘉賓<br>Sing之天使谷胸鬥聲色</h1><p>庾澄慶拋開婚變傳言專注工作，前晚他主持全新遊戲節目《耳分高下》時盡情投入，但論搶鏡程度，一眾藝人都不及當晚8位Sing之天使，其中上圍34吋的「甘桔」陳蕊蕊，力拼上圍32吋的「雪梨」林婉霞，兩人齊齊谷胸上陣博到盡。</p><p>由庾澄慶（哈林）和鄧健泓主持的無綫全新遊戲節目《耳分高下》，首集嘉賓為苗僑偉、江若琳、何韻詩及劉浩龍，另外還有8位Sing之天使，當中以「甘桔」陳蕊蕊及「雪梨」林婉霞最為搶鏡，皆因兩人都谷胸上陣，上圍有34吋的陳蕊蕊睇頭十足，穿上小背心時效果逼爆。<br> 不過上圍只有32吋的「雪梨」林婉霞卻使出神奇魔法令身材睇頭十足，臨場力拼陳蕊蕊，兩人更不約而同在胸前露出黑邊，論搶鏡度打成平手。陳蕊蕊說：「着到咁低胸我都唔係好慣，所以都黐晒膠紙。」出身自無綫舞蹈藝員的她，表示有興趣嘗試一下當藝員，作多方面發展。</p><p>阿詩大聲贏晒</p><p>而一向不亮相game騷的阿詩當晚破例大玩核突遊戲，當她出場時，主持鄧健泓拿她和容祖兒的斷背緋聞搞氣氛，他說：「有一位Sing之天使好似你。」阿詩聞言反駁指似謝安琪，但鄧健泓笑說：「唔似，其實似祖兒，同你溝埋一齊。」<br> 阿詩又大晒大聲和長氣的技能，其中鬥大聲環節她撼低苗僑偉，連哈林都大讚她說：「是我聽到唱得最久的聲音。」問到為何會破例亮相遊戲節目，她說：「因為哈林大哥，仲有呢個遊戲有啲技術同埋同唱歌有關，其他核突就唔玩。」而備受婚變傳聞纏身的哈林則沒有接受訪問。</p><p>小儀兩男獻吻</p><p>此外、楊思琦、小儀、森美及吳家樂昨日於將軍澳電視廣播城錄影另一集《耳分高下》，現場小儀更成為被玩對象，其中「分貝飄移」環節中森美及吳家樂搞到一面剃鬚膏，然後向小儀親嘴及面，但事後小儀直言賺晒，她說：「都叫賺咗！」思琦於遊戲當中不顧儀態，赤腳參與，最後不負所望與吳家樂贏取獎金獎品。<br> 採訪：楊潔雯<br> 攝影：陳慧安</p></body></html>