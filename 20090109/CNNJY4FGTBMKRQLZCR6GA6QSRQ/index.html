<html><header><meta charset="utf-8"><title>霍家一條心撐未來少奶<br>啓剛默認伺機娶晶晶</title></header><body><h1>霍家一條心撐未來少奶<br>啓剛默認伺機娶晶晶</h1><p>霍家準新抱郭晶晶與國家跳水隊眾師弟妹，昨日在九龍公園舉行大滙演，男友霍啓剛及奧委「霍老爺」霍震霆都有現身，盡顯一家人互相支持。談到婚事，啓剛雖否認結婚，但是否今年結婚則笑笑口謂：「唔講住。」問霍震霆晶晶嫁入霍家豪門，豈非親上加親，他即笑逐顏開。</p><p>郭晶晶昨日以國家跳水隊奧運金牌大師姐身份，率領眾師弟妹出席九龍公園大滙演，雖然她右手紮了繃帶負傷上陣，但有奧委「霍老爺」霍震霆及男友霍啓剛前來捧場，相信她十分開心。</p><p>對婚期保密</p><p>身穿西裝的啓剛，昨晚7時急步到達場館，問到與晶晶傳婚訊，他說：「唔係，點解次次都咁傳。」有否結婚計劃？他說：「睇埋先。」再追問會否今年拉埋天窗？他說：「唔講住。」對於早前有傳兩人秘密到日本旅行，他只說：「私人嘢唔講。」問到晶晶身體狀況，會否參加東亞運動會時，他說：「等領導安排。」<br> 一向嚴肅的霍震霆到場時，問到他會否希望晶晶參加東亞運動會，他嚴肅說：「歷史以嚟第一次搞東亞運動會，希望國家會派優秀運動員參加，佢喺跳水方面咁有成績。」再問他有傳晶晶將嫁入霍家，他說：「我着呢件衫係代表奧委會，大家都好支持國家運動員，都希望多啲年輕人參加運動，總之今日講運動。」記者笑晶晶嫁入霍家便可以親上加親，他即展現燦爛笑容，其後霍家二少啓山也到場。<br> 大滙演完畢後，啓剛大讚說：「好好。」問到晶晶是否最好？他說：「唔好咁講，個個都好。」再問會否與晶晶晚餐，他說：「好多安排，應該唔會。」啓剛離開時接受電子傳媒訪問，被問到有否計劃結婚，他說：「未有計劃。」問他是否等晶晶參加完東亞運動會，他說：「等跳水隊安排。」再問是否東亞運動會之後提親，他說：「睇佢哋安排。」&#13;</p><p>撇隊友行街</p><p>此外，晶晶昨日原先安排到中環米蘭站購物，以及到尖沙嘴LCX的板長壽司店，最後以身體不適為理由，只出席了壽司店129公斤藍鰭吞拿魚王的劏祭儀式，問同場的周麗淇有否與晶晶交談，她說：「佢真人好靚，皮膚幾好，有對迷人桃花眼。」<br> 之後眾奧運金牌運動員返回下榻酒店，但晶晶未有隨隊，據知她於LCX商場繼續購物，之後被記者發現即獨自搭的士返酒店。<br> 採訪：LawWaiMan、KennethCheung、EricLam<br> 攝影：ChanChiLam、娛樂突發組</p></body></html>