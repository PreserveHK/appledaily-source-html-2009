<html><header><meta charset="utf-8"><title>I.TPR七年滋養論：潮人≠型人</title></header><body><h1>I.TPR七年滋養論：潮人≠型人</h1><p>I.T公關唔易做，日日忙到甩轆，大家諗吓I.T每個月有幾多新貨到，都大概估到成件事有幾咁Busy！I.T傳訊經理GloriaYu01年入行，唔經唔覺已經陪I.T度過咗七個年頭，除了Buyers之外，佢已經係第一手接觸FashionNews嘅人。時裝品味同觸覺都要強之餘，仲要睇通潮流資訊，乜都快人一步着上身，不過原來Gloria卻獨愛文字，而不是時裝。<br><br>記者：陳諾堯<br>攝影：林栢鈞<br>Makeup&amp;Hair：EvelynHo</p><p>Macquar啡色皮褸$5,850、<br> <br> Macquar黑色背心One-piece$5,500、<br> <br> VeroniqueBranquinho古銅色MetallicLeggings$3,299、<br> <br> LeopoldoGiordano啡古銅色Metallic高踭鞋$3,999</p><p>MM6SS09綠色短袖Tee$1,350、<br> <br> MM6SS09綠色Leggings$1,350、<br> <br> MM6SS09灰色大領One-piece$2,350、<br> <br> MM6SS09黑色忍者凉鞋$3,400、<br> <br> OroviolaSilverChain頸鏈$1,199</p><p>LIMIfeu米白色長身冷衫$3,430、<br> <br> MM6白色A字打底Tee$1,700</p><p>文字‧時裝</p><p>唔講唔知，Gloria入行嘅原因係鍾意寫作，而唔係因為Fashion，「入行之前我係讀文學，一向都好鍾意寫文，最擅長就係寫抒情文同描寫文，因為我善於用好多形容詞，形容東西特別叻。另外屋企女人多，家族性遺傳鍾意Shopping，媽咪同婆婆都愛買衫，搞到我由細到大都鍾意埋一份。但係鍾意係同金錢掛鈎嘅，齋睇齋試好無癮又無謂，所以都係要有生產力有錢先可以買。我嘅缺點就係行街一定會買嘢，如果無錢就寧願唔好去行。」正正因為鍾意Shopping又愛寫作，Gloria就決定做Fashion公關，「我覺得衫係需要人去幫手形容先至易明，我搵啱咗一件適當嘅工具去形容，所以對我嚟講係一件好天時地利人和嘅事，可以對住我鍾意嘅衫，又可以發揮寫作天份，一舉兩得！」Gloria一向怕悶，所以喜歡Fashion變得夠快夠挑戰性，「公司畀好大空間我哋，又可以試唔同Ideas，每次要諗要度同面對嘅挑戰都唔同，係我一直想做落去嘅原因。」</p><p>Juno潮人‧Wyman型人</p><p>以前可能淨係鍾意買，未必太懂得欣賞Fashion，Gloria說：「自01年做呢份工開始，有好多機會接觸到唔同品牌，亦開始欣賞同體會到品牌背後嘅故事、歷史同哲學。一入行就最鍾意着A.P.C同LIMIfeu，經常着Tee、闊褲加波鞋襯Bob頭，我鍾意BasicWardrobe，所以之後就愛上咗MM6。」眼見面前嘅Gloria有女人味得嚟又型，身形纖瘦Carry到好多衫，唔通真係女大十八變？「我由SS07嗰季開始鍾意着SkinnyJeans，咁人又成熟咗、又瘦咗，一轉就變咗家吓呢個Style，越買越多窄褲越多高踭鞋，個Look女人咗反而包容度仲大，差不多每個Brand都總會有Items睇中。最近我幾欣賞20,000,000fragments同MUVEIL，另外顏色黑啡Tone就必定走唔甩。」問到覺得自己潮唔潮？Gloria卻無交出一個明確答案，「如果成個Look好LowProfile，但每一件Item背後都可能有Stories嘅，我會覺得係叫潮。但呢種潮人唔多，就咁睇VISVIM、NEIGHBORHOOD、WTAPS、N.HOOLYWOOD嗰啲會係潮牌，MMM同AnnDem會係型人着嘅品牌，所以我會認為Wyman同阿徐係型人，Juno同余文樂係潮人！」</p><p>I.T傳訊經理工作Look</p><p>囗ParisFashionWeek參觀Showroom。</p><p>囗工作時多以黑色打扮出現。</p><p>囗做I.T傳訊經理就係咁，無時無刻都要CheckUrgentEmails。</p><p>囗參加ZUCCa在Paris的派對。
</p><p>囗五年前去LondonFashionWeek。</p><p>Gloria's飛佛<br>扮靚界<br>a.ACCAKAPPA香水約$510</p><p>兩三年前香港曾經有呢個牌子，一用就愛上，搞到𠵱家要叫台灣朋友幫我買咗寄番嚟。</p><p>b.TheLaundressFabricFresh#Baby$160</p><p>一向都想搵支噴衫噴枕頭嘅消毒清潔劑，呢支有BB香味，冬天要嚟噴啲唔可以成日洗嘅Items如冷衫、冷頸巾就最好。</p><p>c.O.P.INailLacquer#"Sheer"YourToys！$110</p><p>今季特別鍾意灰色，台灣一出就已經買咗，仲早過香港有。</p><p>Fur界<br>d.Zadig&amp;Voltaire灰色羊皮羊毛領Jacket$20,800</p><p>好怕凍，低過22℃就要着褸，今個冬天對Fur興趣幾大，所以不停搵緊合適嘅FurJacket，最近就俾我搵到仲要係灰色。</p><p>e.http://www.izzue.com狐狸毛背心$9,999</p><p>izzue第一次出真Fur，仲要係好難搵嘅齊膊長身背心，一見即買。</p><p>飾物界<br>f.Chanel黑色太陽眼鏡$2,700</p><p>好難搵啱太陽眼鏡，呢副係最愛，款式簡單戴咗又唔會似「阿太」。</p><p>g.mercibeaucoup,橡筋髮飾約$150</p><p>對我嚟講係每日都會用嘅必需品，之前買過好多放喺化妝袋，但因為太細條成日整唔見，最終喺日本決定買呢條，貪佢Size夠大個色又Subtle。</p><p>h.GARRARDSilverWing戒指$4,900</p><p>佢哋嘅Design好特別，我一向鍾意Wings圖案，對佢係一見鍾情。</p><p>文字界<br>i.CdGCorsoComoNotebook約$800</p><p>清楚每日Schedule好重要，我需要呢個Size嘅Notebook，搵極都唔啱心水，最終喺日本買到。</p><p>j.王廸詩《蘭開夏道》$75</p><p>唔多唔少係因為作者嘅名氣而睇，一個女作家自己投稿《信報》，又俾佢得咗，想睇吓有幾犀利！</p><p>k.卓韻芝《走光再走光》$50</p><p>阿芝自己都講過好鍾意用Point-form寫作，我本身鍾意用同睇Point-form，覺得實用性高又易吸收。</p><p>l.I.TXX×GrafvonFaber-CastellRollerPen$3,199
</p><p>好鍾意寫字，會買好多筆，但對用邊支筆寫就非常揀擇，枱頭只係得呢支RollerPen同一支鉛芯筆，就算出Trip我都係得呢兩支筆喺筆袋。</p><p>背景：新港I.T似擺展覽</p><p>今次同Gloria嘅訪問取景於新港地庫I.T，唔講仲會以為係喺某某ArtGallery。無錯，全新I.T以Exhibition為主題，佔地超過10,000平方呎，當中有14個區域，而每個都係以唔同Theme嚟設計，包括花草叢林、吊燈、潑墨噴漆、大鋼琴、小提琴、燈泡等等。總之行到邊都有唔同Feel，令人有煥然一新嘅ShoppingExperience。</p><p>I.T（27307681）<br> 尖沙嘴新港中心地庫LG16-17號舖</p></body></html>