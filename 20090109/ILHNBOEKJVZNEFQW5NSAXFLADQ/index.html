<html><header><meta charset="utf-8"><title>專家對話：批股困擾　內銀不宜吸</title></header><body><h1>專家對話：批股困擾　內銀不宜吸</h1><p>受配股不利消息影響，內銀股昨帶頭質低恒指，嘉賓認為港股兩次升近15800點均無功而還，大市可能會有所調整。若昨晚（周四）美股表現不是太差，散戶應趁港股有一、二百點反彈就沽貨走人。<br> <br> 郭：敦沛金融投資研究部主管　郭家耀<br> 葉：主持　葉嘉澄　楊：主持　楊慧玲<br> <br> 楊：中行（3988）之前遭瑞銀批股，當時都無乜反應，今次誠哥出手，點解個市有咁大反應？<br> 郭：外資大行有資金壓力，市場對佢哋批股有晒心理準備，誠哥出名眼光準，佢都批股就對市場信心構成打擊，加上蘇格蘭皇家銀行（RBS）都話考慮減持中行，𠵱家不宜吸納內銀股，我諗未來兩季業績仍會受壞賬風險困擾。<br> 葉：國泰（293）同聯想（992）都發盈警，你又點睇呢兩隻股份？<br> 郭：國泰對冲油價虧損擴大，市場對國泰業績差已有晒預期，全年業績見紅都唔出奇；聯想喺海外同內地嘅企業定單雙雙下跌，股價實在難以反彈。</p><p>click入 http://finance.appledaily.com以webcam參與節目及收看 <br> <br> 歡迎phonein28698262暢談心得亦可email至mailto:finance@appledaily.com搶先貼股<br> </p></body></html>