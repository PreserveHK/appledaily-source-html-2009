<html><header><meta charset="utf-8"><title>一拖二辣㷫劉浩龍<br>鄭融風騷：可以打四圈喎</title></header><body><h1>一拖二辣㷫劉浩龍<br>鄭融風騷：可以打四圈喎</h1><p>鄭融近日傳出飛甩劉浩龍，火速撻着音樂監製莊冬昕，二人更共賦同居。前晚三人同時在電視城錄影節目，再加上鄭融的另一緋聞男友歐陽靖（MCJin），雖然關係七國咁亂，但鄭融卻甚為風騷，不過劉浩龍一提到女方名字即時黑面兼與對方劃清界線。</p><p>小辣椒鄭融自入行以來緋聞不絕，近年盛傳與劉浩龍拍拖，但最近傳出兩人分手，而女方更火速戀上音樂監製莊冬昕，更共賦同居。與此同時，鄭融又和歌手歐陽靖傳緋聞，桃花極旺。</p><p>劉浩龍心情差</p><p>前晚鄭融與莊冬昕及MCJin一同到將軍澳電視廣播城錄影《勁歌金曲》，三人表現大方一同合照，近日盛傳和鄭融分手的劉浩龍則同時在另一錄影廠演出《耳分高下》，認真巧合。問到劉浩龍是否知道鄭融在另外一邊錄影？劉浩龍態度冷淡地表示不知道，他說：「我只係想唱自己歌，今日係嚟唱歌畀fans聽。」追問是否和鄭融分手，劉浩龍木無表情地說：「我哋都冇喺一齊，唔好再迫我。」至於鄭融否認和莊冬昕熱戀及同居，似有講大話之嫌，劉浩龍只着記者去追問當事人，他有意和鄭融劃清界線說：「08年12月31號我已經講晒，唔會再講，我只想練功，今年更上一層樓。」會否想有新戀情？劉浩龍笑說要買桃花轉運。未知是否被情所困，劉浩龍在節目中唱《思覺失調》時竟甩嘴入錯key，老貓燒鬚。<br> 現場所見，劉浩龍未有和鄭融碰面，但鄭融則說：「我有見到佢，大家仲打招呼㖭，唔好搞到咁緊張。」問到三位緋聞男友同場，鄭融狀甚風騷說：「有興趣可以打四圈喎。」對於劉浩龍聲稱沒有和鄭融拍拖，女方聞言說：「我從來冇話我哋唔係朋友，總之我𠵱家係單身。」</p><p>認頻訪監製家</p><p>至於有傳現正和莊冬昕同居，鄭融否認兼表示現在和家人同住，但被指她在男方家中離開，鄭融說：「係呀，佢係我監製，唔通次次傾嘢都去酒店coffeeshop咩，老闆同事都會去佢屋企。」她再三強調和對方只是朋友，沒有其他回應。<br> 採訪：楊潔雯、卓寶花<br> 攝影：陳俊強、陳慧安&#13;</p></body></html>