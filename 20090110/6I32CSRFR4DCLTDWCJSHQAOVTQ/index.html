<html><header><meta charset="utf-8"><title>容光煥發　避談復合<br>嘟嘟張揚賭城團圓</title></header><body><h1>容光煥發　避談復合<br>嘟嘟張揚賭城團圓</h1><p>鄭裕玲（嘟嘟）與呂方拍拖16年，去年10月主動向外宣佈分手，有指嘟嘟因在投資上錯信呂方勁蝕千萬，分手之餘更收回自己送給呂方使用的寶馬座駕，但上月平安夜呂方被發現重揸嘟嘟所贈的寶馬，更到女方的家慶祝聖誕，二人被指復合。早前憔悴暴瘦的嘟嘟前晚擔任皮草設計賽評審，雖然拒絕回應是否已復合，但她明顯容光煥發，狀態回勇。</p><p>鄭裕玲前晚與任達華、貝安琪及謝瑞麟女兒謝穎婷等，在尖沙嘴出席「香港皮草設計比賽2009」，嘟嘟被問到是否已跟呂方復合時，她即說：「私人嘢唔講，新年快樂，身體健康。」之後又不停口說：「我農曆年會去拉斯維加斯，唔係搵錢，度假，因為香港靜啲，我去搵朋友。」</p><p>「多謝大家關心」</p><p>問嘟嘟有否看過章子怡的沙灘艷照？她即說：「唔鍾意睇人哋嘢，人哋私人嘢唔好理，我嘅私人嘢大家都唔好咁關心。」再問她是否已復合？她說：「唔講，我好好，多謝大家關心。」<br> 嘟嘟早前宣佈與呂方分手後，曾經被拍下憔悴暴瘦的照片，不過前晚所見，她已回復容光煥發，看來心情已經平靜許多。<br> 任達華前晚專程回港出席比賽，晚會後又趕返澳門拍片，問他有否送過皮草給太太琦琦？他笑說：「送好多，唔係皮草，係打波嗰啲草皮，不過都打爛晒囉。」<br> 同場的貝安琪早前自爆男友是美國歌手兼演員RossifSutherland，即美劇《24》男主角基夫修打蘭（KieferSutherland）的弟弟。</p><p>貝安琪讚男友</p><p>前晚貝安琪謂二人已拍拖1年，但經常分隔兩地，稍後她要在柏林影展才能見到男友。問她會否擔心異地戀容易分手？貝安琪說：「唔會，佢好專一，我鍾意佢好細心，心地又好，好易相處。同埋佢𠵱家日日要健身，谷大隻拍片，唔得閒。」<br> 採訪：羅慧敏<br> 攝影：葉君海</p></body></html>