<html><header><meta charset="utf-8"><title>大蛙手：韋根平手唔怕捧 - 青蛙仔</title></header><body><h1>大蛙手：韋根平手唔怕捧 - 青蛙仔</h1><p>早輪睇AXN，睇番未變質嘅美國魔術師DavidBlaine玩街頭魔術，佢啲魔術唔複雜，但好有震撼性，最記得佢表演慢慢將個人升起再停留喺半空，真係睇到人O晒嘴。之但係，近年佢成日玩命，挑戰人體極限，似乎同魔術無關，所以亦冇以前咁喜歡佢。除咗DavidBlaine之外，最近亦睇咗愛爾蘭魔術師KeithBarry嘅節目，佢嘅魔術雖然精采，但娛樂Feel好重，唔似得DavidBlaine嗰啲咁有味道。<br> 講起魔術，哈利列納變一變就令熱刺起死回生，喺聯賽漸離降班區，而喺3個盃賽亦叫緊糊，但熱刺喺對上兩場盃賽博得好盡，而且佢哋打聯賽似乎唔及打盃賽好，周日作客韋根，平手梗係捧主隊。<br> <br> 讓球：韋根（平手）<br> 心得：熱刺打聯賽冇盃賽咁醒<br> 近5場往績：LDLLD<br> <br> 青蛙仔<br> 睇德國波同埋英國波大，大個之後攻埋日本波，兼且對日本藝能界幾有研究。</p></body></html>