<html><header><meta charset="utf-8"><title>雙倍感光搭防震<br>ShotMeIfYouCan</title></header><body><h1>雙倍感光搭防震<br>ShotMeIfYouCan</h1><p>拎部DV邊跑邊拍？結果唔係鏡頭搖到甩，就肯定睇到觀眾嘔！食正美國CES，SONY同步喺香港發佈新高清DV，其中XR520就加入雙倍感光及防震攝錄兩項技術，擺明為應付動作或黑夜場面而設，如果呢部機喺《死亡習作》前就面世，話唔定大家會睇得舒服啲！<br><br>記者：陳國輝<br>攝影：王文忠</p><p>G鏡暗位減雜訊</p><p>查實HandHeld攝錄機款式變化唔大，然而RX520鏡頭內特別裝上全新ExmorRCMOS影像感應器，同BIONZ影像處理器，呢兩項技術勝在比傳統DV機高出兩倍感光度，如果於同一昏暗環境下拍攝，畫面會顯得特別明亮！<br> 更值得留意係，以往通常借數碼技術（ISO）令環境自動Tune光，呢次RX520配置咗G鏡頭，佢純粹利用光學原理令集光能力低至1.5Lux（即每平方米1.5支燭光嘅光度），仲係好少Noise嗰隻，咁以後去生日會或者卡拉OK開P，都可以照拍啦！<br> 加強暗位之外，呢部DV亦配備OpticalSteadyShot光學防震系統（動態模式），當機身搖晃拍攝嗰陣，佢唔單止會自動修正角度，據講仲比傳統光學防震系統高出10倍，用嚟拍攝例如追逐或第一身等要求具流暢嘅畫面，應該幾適合。</p><p>240GB拍101小時</p><p>查實一部家用DV要成萬幾蚊，點講都有啲肉赤，尤其是佢配備專業級G鏡頭，再加埋靚晶片同處理器，值唔值得玩咁Pro真係見仁見智！但話說回來，論規格RX520副偈又幾掂，除支援高清攝錄之外，更內置240GB硬碟，比黃金嘜更勁！例如你想拍得靚啲，不妨採用AVCHD16MB（FH）模式，佢最多可儲存31小時高清影片；至於想慳慳哋玩LP模式，更可儲存101小時片段㗎！</p><p>DetailsCheck!
</p><p>Profile</p><p>感測器：1/3.13typeExmorRCMOS<br> 有效像素：約415萬像素（16:9）<br> 鏡頭：37mmG鏡頭<br> 變焦：12倍光學/150倍數碼<br> 硬碟：240GB<br> 儲存媒體：MemoryStickDuo/PRODuo/PRO-HGDuo<br> 屏幕：3.2吋16:9TouchLCD<br> 介面：miniHDMI、A/V、耳筒、USB2.0<br> 查詢：Sony（23452966）</p><p>280g輕拍高清</p><p>呢部DV主要玩款，勝在夠細部，加上重量只有280g，約相當於兩部手機，最容易放落手袋隨時拎出嚟用；功能方面提供1,920×1,080全高清解像度，另內置8GB記憶體，如果唔夠用仲可再插多張MemoryStickDuo入去㖭！</p></body></html>