<html><header><meta charset="utf-8"><title>CHAGE&amp;ASKA再傳拆夥</title></header><body><h1>CHAGE&amp;ASKA再傳拆夥</h1><p>近年經常分開搵食、代表作有《SAYYES》嘅日本組合CHAGE&amp;ASKA噚日再傳出解散，被指將會喺歌迷會報內宣佈今個月31號起無限期停止活動，即變相拆夥，仲話佢哋無打算舉行解散演唱會，反而會喺下月初推出紀念出道30周年嘅精選大碟。不過CHAGE&amp;ASKA好快就喺官方網站作出否認。</p></body></html>