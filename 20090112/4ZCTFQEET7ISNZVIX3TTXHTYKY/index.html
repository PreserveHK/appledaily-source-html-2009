<html><header><meta charset="utf-8"><title>Sharp931SH拉長靚芒愛睇片</title></header><body><h1>Sharp931SH拉長靚芒愛睇片</h1><p>日系手機除咗樣靚、影相勁！講到芒嘅發展，同樣高外國廠幾班。3吋WVGA芒已經喺上兩年嘅基本格式，大玩16:9專攻睇電視睇片。上年年尾Softbank更推出拉長版3.8吋HXGAWidescreen的Sharp931SH，細緻度之高甚至打低iPhone。以為日本機香港未有？先達已經有新貨到，可即刻一試世界級靚芒效果！<br><br>文：韋斯<br>攝影：陳陶鈞</p><p>3.8"電腦芒解像度</p><p>日本手機規格一向限制好大，就算同一間廠出機，不同型號都會用唔同吋數。不過好似Sharp由之前3吋一次跳到3.8吋巨芒，解像度更由854×480，提升至HXGA的1,024×480像素，隨時同你家中部電腦的解像度一樣，而且細緻度抑或鮮艷度都絕對靚爆；配合埋新增的YAMAHAEUPHONY音效，令立體聲效果更加顯著，用來睇戲效果更加一流。</p><p>特闊屏影全景</p><p>931SH內置520萬像素鏡頭，雖然像素唔算最高，但功能就並無偷工減料，最多五人的人面追焦、觸屏對焦全部有齊。加上個芒的尺寸夠闊，未開全景拍攝模式，都已經可以拍到有全景相Feel嘅相，開埋全景功能之後，要拍360度靚相都輕而易舉。另外，當然唔少得ShakeReducing防震功能，影完靚相至發現唔Sharp，手機就自動修正，雖然儲存時間會慢少少，不過點都好過返去至知張相又鬆又矇。</p><p>韓美功能集中營</p><p>日本產品一直都行快人幾步，好似韓國機一加輕觸屏幕就大玩Widget介面，將不同功能拉到待機屏幕。但其實這個功能在日本一樣盛行，而且配埋3.8吋屏幕，用落更加方便，就算將四、五個Icon拉到待機屏幕，都唔覺得亂。Widget內預設有超過20個不同功能或者設定，要令手機個人化話咁易。至於AppleiPhone最為人熟悉的Multi-Touch同方向感應，931SH亦都唔放過，睇相放大縮細玩「飛相」都全部做到，加上反應比想像中快，絕對能夠同iPhone3G相比。</p><p>DetailsCheck!
</p><p>Profile</p><p>網絡：WCDMA<br> 顯示屏：3.8吋（26萬色/1,024×480/輕觸式ASVTFT）<br> 記憶體：內置100MB、支援microSD<br> 相機：520萬像素自動對焦<br> 通話時間：250分鐘<br> 尺寸：115×52×16mm<br> 重量：130g<br> 查詢：三禾電器（23740618）</p></body></html>