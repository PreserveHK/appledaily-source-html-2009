<html><header><meta charset="utf-8"><title>仁濟夜羨慕情侶檔<br>祖藍自爆墊高7吋俾女昅</title></header><body><h1>仁濟夜羨慕情侶檔<br>祖藍自爆墊高7吋俾女昅</h1><p>無綫《慈善星輝仁濟夜》前晚於電視城舉行，共籌得2,000多萬元善款。王祖藍穿上7吋鬆糕鞋，與李亞男表演魔術，他笑言變高後吸引不少女士目光。</p><p>王祖藍、黃宗澤、胡杏兒、容祖兒、李克勤、古巨基、鄧麗欣（Stephy）和吳雨霏（Kary）等藝員歌手，前晚於將軍澳電視廣播城演出《慈善星輝仁濟夜》，全晚共籌得2,000多萬元善款。表演嘉賓之一的王祖藍穿上7吋鬆糕鞋，與李亞男表演魔術，他笑言變高後吸引不少女士目光，他說：「我恨變高好耐，原來咁高真係搵到食，好多女藝人都望住我。」</p><p>菀之軒仔耍花槍</p><p>黃宗澤和胡杏兒再以情侶姿態表演勁歌熱舞，杏兒更將頭依偎在黃宗澤膊頭，不過二人於後台甚少交流，就算出場前，他們都前後腳步出化妝間。<br> 另一對緋聞男女張敬軒和王菀之則表現大方，二人表演踢纓槍，籌得60萬元善款，王菀之於練習時弄瘀雙腳，她接受訪問時笑言平時於家中經常耍花槍，問她與誰耍花槍？她說：「我同軒仔平時都耍到出面㗎啦，但係今次跳舞加踢纓槍都幾辛苦，對腳都腫晒。」記者提議軒仔幫王菀之捽藥酒，軒仔說：「唔好啦，𠵱家佢對腳瘀咗，捽藥酒會好痛，我哋初時都好擔心冇人捐錢，好彩都有善心人士幫忙。」</p><p>陳文靜忽然富貴</p><p>此外，曾參演《美女廚房》的陳文靜前晚忽然富貴，一身名牌打扮，與總理鄭承隆一同到場。容祖兒則穿晚裝獻唱，她慨嘆難覓對象，她說：「都唔知公司係咪擺咗個冇仔陣，我嘅擇偶條件已經好低，𠵱家細佬都拍拖，分分鐘爬我頭。」<br> 採訪：王崇穎<br> 攝影：葉君海</p></body></html>