<html><header><meta charset="utf-8"><title>格蘭高斯星光留名</title></header><body><h1>格蘭高斯星光留名</h1><p>劇集《法網裂痕》嘅61歲荷李活金球視后格蘭高斯（GlennClose圖），噚日喺荷李活星光大道獲頒發名人之星，成為第2,378位獲得呢項榮譽嘅藝人。格蘭嘅女同孫女都專程嚟到分享喜悅，三代同堂，非常熱鬧。格蘭高斯仲興奮到瞓身喺地上面，親吻自己嘅名人之星。</p></body></html>