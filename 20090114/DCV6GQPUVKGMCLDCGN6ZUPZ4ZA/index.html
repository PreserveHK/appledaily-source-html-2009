<html><header><meta charset="utf-8"><title>室內DECTPhone　愛佢耍皮氣</title></header><body><h1>室內DECTPhone　愛佢耍皮氣</h1><p>嚟緊農曆新年有咩節目？拜年、睇戲當然唔少得，而今年港產賀歲片之中，對《家有囍事2009》最感興趣，話晒都係傳統新年大片，新年睇得特別有氣氛！趁住OregonScientific推出一部皮味感十足嘅LeatherPhone，我哋專登搵嚟對皮革產品好有好感，兼有份參演《家有囍事2009》嘅Miki（沈麗君）試用，佢嘅評語就係「舒服、創意、高貴」！<br><br>記者：許福合<br>攝影：譚盈傑<br>Makeup：erik@beautytech<br>髮型：chrisng@toni&amp;guy<br>服裝：babyjane</p><p>300米接收範圍</p><p>對皮革產品特別有興趣嘅Miki，原來自己都買咗唔少有採用皮製Products，皮手袋當然唔少得，而首飾、公仔亦都買咗唔少，問佢點解咁鍾意皮製東西，佢諗都唔諗就話係感覺夠高貴，而當見到OregonScientific新出LeatherPhone，就更加上額外評語「舒服、創意、高貴！」<br> 玩過LeatherPhone其實都好認同Miki意見，電話本身雖然係室內電話，足不出戶，但外形當然都要注意；皮製鍵盤，外形夠貴氣，鍵盤更使用無縫設計，唔怕入塵手感亦夠特別。室內電話有乜功能？唔好玩喇，屋企用最緊要煲粥時清楚、講得舒服，LeatherPhone話音清晰，皮革鍵盤貼上面亦好舒服，加上接收範圍可達300米，瞓住聽，企住講都無問題！LeatherPhone仲有賣點可以一拖4，以後電話響就唔使用人飛撲去接聽。</p><p>Miki小檔案</p><p>有份演出《家有囍事2009》即將上畫，Miki話會以輕鬆、快樂去總結這次演出，每次拍攝都覺得好開心，亦好受其他演員愛護，於戲中飾演古天樂女友嘅Miki，更話因為古仔相當趣怪好玩，經常搞笑，令到佢拍攝都唔會好緊張，希望大家可以留意佢演出喇。<br> <br> 中文名：沈麗君<br> 英文名：Miki<br> 生日：7月30日<br> 工作：電影《家有囍事2009》、網絡遊戲《永恆》代言人、模特兒、廣告</p><p>Profile</p><p>制式：DECT/DECT6.0<br> 接收範圍：300米<br> 備用/通話時間：100小時/7小時<br> 電池：內置環保充電池<br> 話機體積：40.5×158×18.5mm<br> 重量：100g<br> 查詢：OregonScientific（23031889）</p></body></html>