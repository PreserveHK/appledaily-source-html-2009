<html><header><meta charset="utf-8"><title>病危好爸爸　獲小姨捐肝<br>太太：原來我個妹妹咁勇敢</title></header><body><h1>病危好爸爸　獲小姨捐肝<br>太太：原來我個妹妹咁勇敢</h1><p>【本報訊】急性肝衰竭的蘇偉崙昨日終獲其小姨捐出活肝，小姨的取肝手術昨晚完成，情況穩定。蘇太感激妹妹冒性命危險救其丈夫一命，「我冇諗到，原來我個妹妹咁勇敢。」<br> 偉崙的小姨蘇寶珍昨晨開始接受取肝手術，晚上完成。偉崙則於下午開始換肝手術，預計深夜完成。香港大學外科學系講座教授盧寵茂完成取肝手術後表示，寶珍的情況穩定。蘇太說，寶珍昨晚仍未完全蘇醒，但認得探病的家人，預計她須休養六至八周。<br> 由於偉崙大部份家人為乙型肝炎帶菌者，蘇太只能從女家尋覓合適捐肝者。但蘇太及其兩名家人均未能通過測試，「頭兩、三日好焦急，之後慢慢接受，當時覺得老公已經進入倒數階段。」此時一向沉默寡言的妹妹蘇寶珍突然自動請纓驗血，並通過測試，考慮一陣子後，最後以「我想救人」為由決定捐肝救姐夫。</p><p>兒子會安慰媽媽</p><p>現年26歲的寶珍任職侍應，其父母及男友均支持其決定，令她有更大信心接受手術。整家人前晚深夜在醫院陪伴寶珍接受驗血及心理評估等測試，昨晨寶珍進入手術室前，偉崙的姊姊握着她的手連番道謝，蘇太則心情矛盾，「我唔想妹妹為咗我老公冇咗條命。妹妹心情好平靜，佢覺得大家感情好好，好多嘢唔使講出口。」<br> 面對妹妹和丈夫同時接受高風險手術，蘇太昨日忐忑不安，整天留在醫院守候，「一日未見到佢哋，我都仲係擔心。要睇住佢哋開眼、食到嘢，我先放心。」<br> 連日在醫院守候的蘇太無暇照料7歲兒子，現交由外婆照顧。兒子知道爸爸得了重病，看見媽媽哭，會挨着她的肩膊安慰她。蘇太說：「我見到個仔更加擔心，佢冇咗爸爸會點呢？我真係好多謝妹妹咁勇敢。」</p></body></html>