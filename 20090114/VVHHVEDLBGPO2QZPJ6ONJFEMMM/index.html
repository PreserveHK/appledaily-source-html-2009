<html><header><meta charset="utf-8"><title>過大海拆蟹</title></header><body><h1>過大海拆蟹</h1><p>蟹癡如我，近日無無聊聊想起食大閘蟹，剛巧，與友人提起，大家又有此意，決定趁季尾再次拆蟹！不過，香港各大酒樓都到收爐邊緣，反而澳門文華東方的米芝蓮一星級酒樓東怡軒仍繼續辦蟹宴，有齊蟹粉小籠包、金山勾翅及原隻陽澄湖大閘蟹，由五星級大廚桂叔親自處理。如覺六道菜未夠飽，可來碟酒店最出名的富貴雞，即乞兒雞，用花雕的埕頭泥焗足5小時才上枱，肉有點嚡，但醬料一流，有冬菇、火腿、辣椒做配料，分分鐘可以添飯！<br><br>記者：梁佩芬<br>攝影：伍慶泉</p><p>翡翠蟹宴　每位$788<br> 玉皇蟹宴　每位$988<br> <br> 東怡富貴雞<br> 價錢：每隻$520（須24小時前預訂）<br> <br> 東怡軒<br> 地址：澳門友誼大馬路956-1110號澳門文華東方酒店<br> 電話：（853）87933821</p></body></html>