<html><header><meta charset="utf-8"><title>韓版花男咀戲吸觀眾</title></header><body><h1>韓版花男咀戲吸觀眾</h1><p>韓國組合SS501隊長金賢重主演嘅韓劇《花樣男子》前晚播出第4集，請嚟佢三位SS501隊友客串，加上劇情講到金賢重錫具慧善額頭令李民浩呷醋，令收視創新高錄得21.4%。宋承憲打對台嘅《伊甸之東》前晚一集交代辭演此劇嘅李多海出國，下星期開始加入前組合Sugar成員黃靜音嘅新角色，代替李多海同延正勛談情。</p></body></html>