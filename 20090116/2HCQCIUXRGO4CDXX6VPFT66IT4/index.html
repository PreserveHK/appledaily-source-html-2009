<html><header><meta charset="utf-8"><title>窩輪搏擊：博中行反攻　吼15695 - 俊樺</title></header><body><h1>窩輪搏擊：博中行反攻　吼15695 - 俊樺</h1><p>花旗嗰邊啲銀行要政府打救，股市就跌定先，零售數據好曳，投資者對經濟嘅憂慮加深，睇嚟奧巴馬上台嘅刺激效應正在淡化。</p><p>大摩唱淡滙控（005），滙控股價喺外圍係咁俾人㩒低，返到香港呢邊，叫做好啲，不過都要跌4元收市。<br> 恒指跌461點，力守13000關，跌幅較最差嘅時候收窄咗好多，今日有機會反彈。<br> 中行C輪15695：中行（3988）收1.95元，逆市升2.6巴仙，俾策略股東連番減持之後，中行喺1.90元打躉兩日，應該係時候反攻，短線睇上試2.22元，可以諗吓隻中行C輪15695。隻輪昨收17仙，槓桿率11.5倍（有效4.1倍），正股升上2.22元，15695可見28.2仙，正股跌穿1.85元就沽咗隻輪。<br> 俊樺</p></body></html>