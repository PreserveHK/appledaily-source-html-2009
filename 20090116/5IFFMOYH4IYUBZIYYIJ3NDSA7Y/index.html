<html><header><meta charset="utf-8"><title>隔牆有耳：好意頭車牌又嚟喇 - 李八方</title></header><body><h1>隔牆有耳：好意頭車牌又嚟喇 - 李八方</h1><p>每年農曆新年，運輸署都會攞一批特別靚嘅幸運車牌出嚟拍賣，牛年拍賣會喺2月7號舉行。舊年農曆年拍賣成績好好，共賣到3,000幾萬元，其中無字頭18更以1,600幾萬元成交，破晒紀錄。<br> 市場人士估計今年拍賣應該冇咁好景，118專業幸運車牌公司負責人陳明才指，金融海嘯同埋近排股市波動，對成交價都有一定影響，而且今年啲幸運車牌特別程度比對上一年似乎弱咗少少，吸引力較遜色。佢最睇好發字車牌，3218同1318寓意生意實發同一生實發，估計成交價最少30萬元。自訂車牌EEEE同TTT，排列整齊得意，成交價可能高達20萬元。&#13;</p><p>農曆年熱門拍賣車牌</p><p>車牌：3218　特色：生意實發<br> <br> 車牌：1318　特色：一生實發<br> <br> 車牌：MY8　特色：我發<br> <br> 車牌：NG1　特色：吳一哥<br> <br> 車牌：EEEE　特色：排列有趣<br> <br> 資料來源：運輸署</p></body></html>