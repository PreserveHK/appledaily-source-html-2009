<html><header><meta charset="utf-8"><title>中環在線：美聯執位胡日發起身 - 李華華</title></header><body><h1>中環在線：美聯執位胡日發起身 - 李華華</h1><p>美聯集團（1200）呢排新聞多多，傳聞主席黃建業搵番Victor張錦成返嚟，係要重整權力架構。<br> Victor回歸冇耐，集團高層即出現人事變動，子公司香港置業噚日突然宣佈，行政總裁胡日發因私人理由即日辭任，佢個位就由執行董事李志成補上。<br> 胡日發突然離開港置，市場議論紛紛，華華唔敢揣測佢今次離職，係咪同公司近期管理層變動有關。不過有消息話，成個美聯咁大，胡日發好大機會會調去其中一個部門，但邊個部門就未知。<br> 對於胡日發辭去港置行政總裁，張錦成代表公司好感激佢過去6年多嘅貢獻，話喺佢領導下，令港置品牌不斷提升，實在功不可沒，公司都好尊重佢今次決定，相信唔會影響成間公司運作咁話。</p></body></html>