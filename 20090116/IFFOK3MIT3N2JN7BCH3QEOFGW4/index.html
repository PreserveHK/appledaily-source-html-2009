<html><header><meta charset="utf-8"><title>孫耀威扮乖仔厭提楊秀惠</title></header><body><h1>孫耀威扮乖仔厭提楊秀惠</h1><p>孫耀威（Eric）早前為無綫拍的劇集《Click入黃金屋》已經播完，劇中他與緋聞女友楊秀惠合作自然備受關注，對於兩人的戀聞，Eric指緋聞炒作越來越厲害，令他極度煩厭。</p><p>孫耀威回歸香港樂壇已有一段陣子，早前更拍攝無綫劇集《Click入黃金屋》，不過Eric劇中與緋聞女友楊秀惠合作也是觀眾關注的之一。當眾人談論這對疑幻疑真的戀情時，Eric嘆口氣說：「有乜好講呢？單新聞炒作到over咗，我同佢合作過拍MV，之後到拍劇，大家幾有緣，又有合作機會，而且合作得OK。最初被人寫都算，覺得起碼有人留意我哋做過嘅工作，覺得冇乜影響。」<br> Eric續說：「但去到𠵱家，仲話我去樂小姐（樂易玲）生日派對攬住另一個女仔，其實我道德標準幾高，新聞去到呢個地步就覺得好煩厭，係極度厭惡。」<br> 不過這劇令Eric擴展fans範圍，想到這裏又即時令他開懷，他在劇中飾演一個有才華的孝順仔，他說：「原來呢套劇好多人都有睇，仲好討好。好多師奶鍾意睇，個角色好正面，佢哋都想個仔又叻又孝順自己。」</p><p>京腔唱新歌</p><p>Eric無論在工作或其樣貌都保持新鮮，新碟其中一首歌當中用上京腔演繹，他說：「我鍾意試唔同嘅嘢，每隻碟都有孫耀威式嘅情歌。呢隻歌用咗中樂元素，所以就打算唱京腔，我去到錄音室亂試，點知大家覺得OK，決定用我去唱埋，我仲用有鄉音、拍子甩甩哋嘅唱法試吓。」<br> 採訪：王連連　攝影：陳俊強<br> 場地提供：LaBrasserie<br> 化妝：JohnathanY　髮型：SunnyYuofHairCulture<br> 服裝：HarveyNichols、Izzue　造型：CecilaWong</p></body></html>