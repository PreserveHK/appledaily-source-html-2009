<html><header><meta charset="utf-8"><title>周秀娜箍靚牙<br>願為金城武剝衫</title></header><body><h1>周秀娜箍靚牙<br>願為金城武剝衫</h1><p>有「翻版樂基兒」之稱的𡃁界名模周秀娜（Chrissie）近日有幸與陳寶珠在舞台劇《我愛萬人迷》上合作，她自爆在台上時烏龍百出，更險些當場仆倒，搞到全場觀眾立即爆笑。最近箍牙的Chrissie就強調不怕之後會被指整容，她坦言如劇情需要，她不會為性感定底線，如果能和型男金城武合作就必能打動她。</p><p>𡃁界名模周秀娜一出道就被指貌似樂基兒，亦因為挾住「翻版樂基兒」之名而廣為人認識，近日她更有機會參與由陳寶珠領銜主演的舞台劇《我愛萬人迷》，雖然在舞台劇中她只演兩場戲，但今次卻令她有一個好好的學習經驗，特別是有機會同寶珠姐合作，她更大讚寶珠姐沒有架子，她說：「寶珠姐勁好人，同我哋冇隔膜，佢有好多fans請食嘢，佢都會請埋我哋食，佢又好識關心人，見我手凍就叫我着多件衫。」</p><p>台上跣腳觀眾爆笑</p><p>由於Chrissie知道舞台劇是沒有NG，所以起初她十分擔心，更自爆在舞台上烏龍百出，她笑說：「有場戲講我做按摩技師同寶珠姐按手按腳，但踎低時我差啲成個人向後跌，好彩寶珠姐即時扶實我咋，但係全場觀眾都睇得一清二楚，搞到全場爆笑，真係又𤓓又瘀呢！」<br> Chrissie因為有感牙齒生得不整齊，所以最近就花費了35,000元箍牙，她坦言十分肉痛，但為有美麗的笑容亦甘願付出昂貴的價錢，不過對於有不少女藝人箍牙後都會被指整容，Chrissie就對自己相當具信心，並說：「唔怕，因為我一路都會出嚟見人，個樣唔會特別變，除非係突然唔同樣啫。」</p><p>一見偶像隨時口啞</p><p>忙完舞台劇後，Chrissie正接洽拍攝一部新戲，她坦言對拍戲和模特兒工作都十分感興趣，至於是否接受性感演出時，她就表示如果劇情需要亦不會介意，不過當問到有否定下性感底線時，她就說：「冇set底線，最主要睇劇本，不過𠵱家都未有心理準備拍好裸露嘅戲，但係我就最想同金城武合作，佢太有魅力，可能我一見到佢就乜嘢都講唔出口。」<br> 採訪：駱華齡、藍文浩　攝影：陳俊強<br> 化妝：MEGGEN　髮型：Zap@Chin.G<br> 服裝提供：2%　場地提供：Eutops&#13;</p></body></html>