<html><header><meta charset="utf-8"><title>係時候發(上)<br>$18,000減到$12,000　鮑你發</title></header><body><h1>係時候發(上)<br>$18,000減到$12,000　鮑你發</h1><p>還有10日就到新年，辦年貨就要趁手。雖說今年市道欠佳，不過觀乎安記海味於平日下午的墟冚情況，似乎大家不受經濟影響，數千元一斤的鮑魚、海參照掃可也。貨品多、花多眼亂，點揀至好？一連兩日請來走遍世界各地去搵食的黃麗梅May與《豪遊天下》的拍檔袁彌明Erica，帶大家去辦年貨。<br><br>記者：黃潔蓮、趙佩倩<br>攝影：周旭文、梁細權<br>示範：海景嘉福酒店海景軒總廚梁輝雄（27312883）<br>袁彌明髮型：Nelson@Hair</p><p>墟冚掃貨實錄</p><p>行情篇<br>鮑</p><p>網鮑是鮑魚家族中的巨無霸，《溏心風暴》中，唐家的家傳之寶就是雙頭網鮑。選網鮑要揀腰圓、身厚、裙邊厚而珠粒明顯的。</p><p>吉品鮑面有條痕，是用繩穿起來晾亁時留下的。32至33頭原價$5,800/斤特價$4,500（b）</p><p>日本千葉溏心網鮑（25頭）<br> 原價$8,000/斤特價$4,800（b）<br> <br> 日本千葉溏心網鮑（7頭）<br> 原價$18,000/斤特價$12,000（b）</p><p>參</p><p>刺參雖較豬婆參細小，但肉質爽脆，多用於原條燜煮及釀蝦膠等。選刺參主要看刺的外形，以長、密、粗壯、刺手和帶香味為佳。<br> <br> 北海道刺參50支<br> 原價$4,400/斤特價$4,200（b）</p><p>翅</p><p>勾翅是鯊魚尾部，要揀厚身，沒有骨與皮相連的為好貨。<br> <br> 6至8吋金山勾翅<br> 原價$1,200/斤特價$900（a）<br> <br> 10至12吋金山大勾翅<br> 原價$2,800/斤特價$2,500（a）</p><p>肚</p><p>長約8吋花膠筒雖不及花膠公厚，勝在價錢化算，幾百蚊有交易。選花膠要揀厚身少血筋，切忌選一些白雪雪，可能是經過漂染。<br> <br> 巴西原色札膠<br> 原價$800/斤特價$550（a）</p><p>懶人之選</p><p>在台灣養殖的日本鮑魚，每盒有4至6隻鮑魚仔，還附有鮑魚湯汁，加熱食得。<br> <br> 原價$368/盒<br> 特價$288（b）</p><p>每盒有一排翅，還附有上湯，加熱即成，魚翅多到兩人食一盒都好滿足。<br> <br> 原價$188/盒<br> 特價$138（b）</p><p>德祥號已發好的海參與排翅，用來煮湯、燜來吃，可省卻浸發時間。<br> <br> $300起/包（a）</p><p>發浸篇<br>亁鮑</p><p>浸凍水2晚後洗刷珠邊。煲滾水熄火放鮑魚，冚蓋焗至水轉凉後再煲滾水焗過夜。將鮮雞2隻、雞腳及豬肉各1斤、火腿片1塊及冰糖1粒（1斤鮑魚計）放入煲，鮑魚放面，加水收細火熬9小時。</p><p>海參</p><p>浸凍水浸1晚，然後煲滾水熄火，放入海參冚蓋焗至水轉凉後，換入滾水，重複步驟焗3日，見海參發脹至7倍大為止。之後剪開海參，把腸臟取走洗淨便可。</p><p>魚翅</p><p>浸凍水1晚至軟身。洗淨魚膜，修剪枯骨和軟骨。用竹笪墊底，放上魚翅後加水，煲或蒸6小時，烹調前用薑葱汆水。</p><p>花膠</p><p>用凍水浸1晚至軟身，然後煲滾水熄火，放入花膠，焗至水轉凉後，換入滾水，重複步驟焗3日。</p><p>烹調篇<br>梁輝雄師傅</p><p>入廚超過30年，擅於炮製時令小菜及廣東美饌。最近獲得由世界中國烹飪聯合會主辦的第六屆中國烹飪世界大賽之個人賽「熱菜項目銀獎」及「國際大餐大師獎」。</p><p>鮑魚蘆笋卷</p><p>0hr20min<br> 製作難度：★★★☆☆<br> <br> 不是人人都有時間自己煮亁鮑，用罐頭鮑就夠方便。想罐頭鮑煮得腍身，可原罐放入煲，加水浸過面煲4至8小時便可。</p><p>材料</p><p>罐頭2頭南非鮑魚1隻、蘆笋10條、甘笋幼條5條、春卷皮適量（切絲）<br> <br> 芡汁料：蠔油1湯匙、雞湯125毫升、糖1/2茶匙、老抽/生粉水各少許</p><p>做法</p><p>1.	鮑魚切薄片備用。<br> <br> 2.	春卷皮切絲後，揑成球狀，放滾油炸至金黃撈起上碟。<br> <br> 3.	蘆笋炒熟，捲上鮑魚片，用甘笋條縛實，隔水蒸10分鐘，取出放於春卷皮上。<br> <br> 4.	燒熱鑊下芡汁料煮滾，加生粉水埋薄芡淋上面即可。</p><p>金湯鳳眼翅</p><p>0hr30min<br> 製作難度：★★★★★<br> <br> 將粟米仔先汆水，較易釀入蝦膠的。</p><p>材料</p><p>魚翅2両（已發）、鮮粟米仔7條、蝦膠2両、金華火腿絲/鹽各少許、翠玉瓜2両（切薄片）、杞子適量（已浸）<br> <br> 芡汁料：雞湯125毫升、糖1/2茶匙、鹽1/4茶匙、老抽/生粉水各少許</p><p>做法</p><p>1.	燒熱滾水下鹽，將粟米仔汆水，撈起瀝亁。<br> <br> 2.	於粟米仔直𠝹一小刀，釀入適量蝦膠，隔水蒸5分鐘上碟。<br> <br> 3.	煮滾芡汁料，下魚翅炒勻，淋上粟米仔面，撒上金華火腿絲。翠玉瓜炒熟伴碟，放上杞子點綴即可。</p><p>金銀蒜香釀遼參</p><p>0hr30min<br> 製作難度：★★★☆☆<br> <br> 師傅將海參連蝦膠一起煮，可以食到原汁原味；另可放鑊用慢火煎10分鐘，食落香口好多！</p><p>材料</p><p>遼參2條（已發）、生蒜/熟蒜各1湯匙、小棠菜4棵、蝦膠4両、生粉適量<br> <br> 芡汁料：蠔油1湯匙、雞湯125毫升、糖1/2茶匙、老抽/生粉水各少許</p><p>做法</p><p>1.	將遼參洗淨吸亁水，於裏面拍上生粉，釀入蝦膠，隔水蒸8分鐘。<br> <br> 2.	燒熱鑊，下芡汁料加生熟蒜，將海參回鑊，煮2分鐘即上碟。最後將小棠菜烚熟伴碟。</p><p>查詢：<br> （a）德祥號魚翅（25477009）	<br> 地址：西營盤崇慶里5-7號地下（特價貨至1月24日止）<br> <br> （b）安記海味（25446336）	<br> 地址：上環急庇利街8號（特價貨至1月25日止）</p></body></html>