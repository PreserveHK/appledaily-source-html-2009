<html><header><meta charset="utf-8"><title>趙碩之36D寫大字　跌盪抗地心吸力</title></header><body><h1>趙碩之36D寫大字　跌盪抗地心吸力</h1><p>𡃁模趙碩之和周秀娜多次碰頭，同場比較在所難免，二人昨日齊齊穿上吊帶裙寫揮春，擁有36D上圍的趙碩之使出一招俯身寫大字，令胸前跌盪，明顯拋贏周秀娜。</p><p>趙碩之和周秀娜昨日勇抗寒流，在嚴寒天氣下，「胸」群出動。昨日兩人齊齊在葵芳新都會出席花車巡遊活動，大會安排她們寫毛筆字慶新春，見二人穿上性感吊帶裙，又要俯身寫書法，難度認真高！</p><p>周秀娜賴筆劃多</p><p>雖然兩人性感上陣，不過32D的周秀娜用tubetop打底，明顯較趙碩之遜色。擁36D的趙碩之則博到盡，俯身大寫毛筆字，非常養眼。<br> 兩位靚女即場寫揮春，不過大會事先用鉛筆在揮春上勾出字形，趙碩之和周秀娜只需用毛筆在上面填色，雖然簡單，但周秀娜仍然雞手鴨腳，寫得很慢。問趙碩之平時會否寫書法，她說：「我以前唔鍾意做運動，會經常坐喺度寫書法，所以都寫得幾好。」周秀娜被笑寫得慢，她解釋說：「下次揀唔好咁多筆劃嘅，咁樣好蝕底。」</p><p>趙碩之想做打女</p><p>事後周秀娜表示蝕底二字並沒任何意思，她說：「都係好似小朋友鬥快咁，感覺好似慢就蝕底啲。」<br> 趙碩之一向不錫身，為了出位博到盡，牛年她有一個新目標，就是繼續搏殺，今次想做打女，她說：「我之前睇完《葉問》，就立志要做一個打女，呢一個係我今年新目標，希望下一套戲可以做打女。」<br> 採訪、攝影：楊潔雯</p></body></html>