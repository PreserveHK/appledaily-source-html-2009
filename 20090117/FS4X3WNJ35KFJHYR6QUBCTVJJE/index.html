<html><header><meta charset="utf-8"><title>西甲攻略：西維爾炒得起紐文 - 畢傑</title></header><body><h1>西甲攻略：西維爾炒得起紐文 - 畢傑</h1><p>西維爾越打越順，尤其前線數名炮手更頻頻數糊，周六西甲夜場強陣迎擊紐文西亞，[-1]的1.85倍「主勝」固然可捧，唔貼勝負者可轉吼1.68倍「大」，同樣穩。（球賽編號：星期六52；有線61台明日5:00am直播）</p><p>柏立停賽博「大」亦妙</p><p>一周內3度與拉科魯尼亞交手，西維爾俱錄得全勝紀錄；周中西盃16強次回合，西軍盡派主力如路爾斯法比安奴、捷西斯拿華斯及連拿度等主力上陣，結果作客大勝3:0晉級8強。主隊今役有防中德舒查刑滿復出，陣容更齊章，尤以簡路廸毋須停賽更重要；至於路爾斯法比安奴腳風又順，近3場入4球，要淨勝紐文西亞兩球或以上開「主勝」，難度非太大。<br> 然而，考慮到正選門將柏立於西盃16強次回合，因在比賽末段即時領紅被逐，按西甲聯規例正常地要停賽；如由副選門將兼極少上陣的查維華拉斯把關，恐防要失波。因此，1.68倍「大」亦可作考慮之列。<br> 升班馬紐文西亞作客奇差，近10場輸足9場，中場艾華路安頓續因傷缺陣，爆冷開W機會微乎其微。可幸前線要員古艾利傷癒復出，連同近仗頻入球的巴卡路及艾蘭達，有機偷雞入球，首選3:1波膽。<br> 畢傑</p><p>星期六52</p><p>西維爾vs紐文西亞<br> 半全場：主/主<br> 盤口：西維爾[-1]<br> 讓球主客和：H主勝<br> 3:1</p></body></html>