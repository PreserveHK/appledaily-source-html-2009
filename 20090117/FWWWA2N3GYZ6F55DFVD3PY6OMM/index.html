<html><header><meta charset="utf-8"><title>「醫生話45歲係極限」<br>女人斟：君如珍惜造人時間趕添丁</title></header><body><h1>「醫生話45歲係極限」<br>女人斟：君如珍惜造人時間趕添丁</h1><p>吳君如自92年夥拍張國榮及周星馳拍攝賀歲片《家有囍事》，相隔17年再出山拍《家有囍事2009》，甫放下電影工作，君如便瞓身奮力造人，希望再「家有囍事」，她說：「我人生最大嘅事業係啲仔女……，醫生話我呢個年紀，要有BB只係得百分之5嘅機會。」</p><p>吳君如在92年與張國榮、周星馳及張曼玉等巨星合作拍攝的賀歲片《家有囍事》，令觀眾津津樂道，當年更收近半億票房，打破當時香港票房紀錄，17年後再披甲上陣，改與古天樂及鄭中基拍檔演《家有囍事2009》。君如回想，自首齣《家有囍事》在92年拍攝，已經十多年沒有再拍賀歲片，對於今集演員與上集相比，君如說：「最大嘅分別係當年廿幾，𠵱家變40幾，個男主角仲後生過我，不過人係向前望，唔覺得需要緬懷。」</p><p>票房重要過獎</p><p>雖然口說不緬懷當年與一眾巨星合作，但君如也忍不住說：「當年成班演員唔止一班，簡直係超班，個個埋位好似玩，但係個個都有火花，大家好有默契。」君如指香港現時亦有很多出色演員，如搞笑能手古天樂、鄭中基，但卻缺乏獨當一面的巨星，她說：「𠵱家巿場唔同以前，一齣戲要好豐富同好多卡士吸引觀眾。」<br> 近年產量極少的君如笑言：「我老公都有叫我出番嚟拍戲，做多啲演員，佢都有畀過劇本我睇，但唔係所有劇本都啱。」對於早前陳可辛提議君如拍裸片，君如大笑說：「我喺屋企都好少上演，淨係自己冲凉先有露點，成個月得嗰兩晚咩嘢咋！」君如表示現在選擇角色，奪獎機會及薪酬高低不是她的首要考慮，她希望接拍的電影能賣座比一切更重要，她說：「套戲唔賣座，講乜都冇用！票房緊要啲。」<br> 君如雖然與陳可辛還未有一紙婚書，但她指生活與兩夫妻無異，她說：「我個女𠵱家2歲半，喺佢兩歲生日時，我哋喺泰國擺咗酒，大家親戚都覺得我哋係夫妻。我同長毛其實好想籌劃一個有美好回憶嘅婚禮，但係仲未諗到，而且，最特別嘅不丹、菲律賓都俾人諗咗，我又冇石澳豪華大宅，可能我哋突然簽咗紙話畀大家聽，又或者個女識問我哋嘅夫妻關係時，咁咪結囉。」</p><p>最後兩年衝刺</p><p>現年43歲的君如坦言很珍惜時間努力造人，希望有多幾個成員，湊成個熱鬧家庭，她笑說：「我一路都有搞，冇停止過，但係我哋唔係新婚夫婦，冇嗰種激情，有時食飽都眼瞓，大家又忙，一個月得嗰兩日。我都有睇醫生，醫生話我呢個年紀，要有BB只係得百分之五嘅機會率，45歲已經係極限。我人生最大嘅事業係仔女，生咗之後，啲母性就出嚟。」<br> 撰文：張俊銘<br> 攝影：仇志德<br> 場地：MEGUModernJapaneseCuisine<br> 服裝：Valentino<br> 髮型：CliffLam<br> 化妝：MidcoChu</p></body></html>