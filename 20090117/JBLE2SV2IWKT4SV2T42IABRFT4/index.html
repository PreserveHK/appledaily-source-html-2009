<html><header><meta charset="utf-8"><title>MotorolaA3100遲來的Touch風</title></header><body><h1>MotorolaA3100遲來的Touch風</h1><p>智能手機，幾乎與觸控手機畫上等號，可惜WM手機預設介面內嘅按鈕都好細粒，令到Stylus筆一直都未能退休，令次Moto新出A3100亦唔例外，不過在保持傳統操作同時，加入TouchN'Roll介面，用家可直接用手指左拉右拉，查詢天氣、RSS都非常好用，再加埋屏幕底下軌迹球按鈕，一機就有3種操作方式任你揀。<br><br>記者：許福合<br>攝影：梁細權</p><p>首用Pro版</p><p>Moto都有出開WM手機，不過一直只沿用Standard版；今次A3100首次用上Professional，就馬上升格為觸控手機，有得玩Touch芒；這部A3100外形設計非常有Moto風格，都係頭尾圓碌碌，不過略嫌玩得唔夠盡，玩得Touch芒自然想要個芒大，A3100只得嗰2.8吋，實在覺得唔夠喉，其實睇機面仲有好多黑位，點解唔玩大啲呢？還好厚度只有13.7mm，拎上手感覺不俗，可以同iPhone有得比。</p><p>TouchN'Roll待機</p><p>唔知係咪第一次玩WMPro，Moto仲未完全踏進Touch大門，於屏幕底下有粒軌迹球；玩法同黑莓相似，可用來操控指標，壓下時就係確認，新派玩家會認為佢Touch得唔夠放，不過對用唔慣觸控手機嘅用家，用起上來就方便好多。A3100機頂有一個3.5mm耳機插，毋須加轉接頭就可使用普通耳機，對音樂發燒友絕對係好消息，事關唔係好多WM機可以咁方便㗎！Moto亦專為A3100設計咗個TouchN'Roll資料顯示畫面，可以直接點選查閱多種資訊，包括快速聯絡人、網路捷徑、天氣、RSS、以及快速應用程式，試用時反應好爽快，效果唔錯。</p><p>Profile</p><p>制式：GSM四頻/WCDMA<br> 操作系統：WindowsMobile6.1Pro<br> 屏幕：2.8吋（240×320TFT）<br> 鏡頭：300/30萬像素CMOS<br> 記憶卡：microSDHC<br> 通話時間：340分鐘<br> 待機時間：376小時<br> 體積：110×60×13.8mm<br> 重量：120g<br> 查詢：Motorola（25063888）</p></body></html>