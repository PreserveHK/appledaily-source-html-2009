<html><header><meta charset="utf-8"><title>阿姐廣州騷多蝦碌</title></header><body><h1>阿姐廣州騷多蝦碌</h1><p>汪明荃、夏雨、王君馨及陳偉霆（William）等前晚到廣州錄影節目《羊城賀歲萬家歡》，阿姐和夏雨擔任司儀，原來兩人30年前曾合作在廣州主持賀年節目，現場播出當年片段讓兩人重溫。阿姐新年除了返無綫做賀年節目外，亦忙於綵排舞台劇。</p><p>王君馨跳舞傷腳</p><p>當晚演出藝人頻頻蝦碌，阿姐唱歌助興時rap的部份出錯，她即時要求重錄。王君馨和黃長興跳舞時因踩到地上的斗篷而跣腳，至於William放下咪跳舞時，其他舞蹈員卻把咪踢走，結果導致冇咪唱歌。事後王君馨表示：「冇乜事，不過隻腳有瘀，黃長興同我道歉話放件斗篷唔好先會咁。」<br> William表示因為和內地舞蹈員只綵排過一次，所以才出錯，幸自己有執生經驗。另外，William所屬的公司英皇裁員，他說：「有個同事同我合作五年被裁，大家講電話都喊。」<br> 採訪、攝影：曾小嘉</p></body></html>