<html><header><meta charset="utf-8"><title>葉蘊儀：倪震冇追過我</title></header><body><h1>葉蘊儀：倪震冇追過我</h1><p>自從倪震背着女友周慧敏啜爆城大女生張茆後，曝光的追女名單與日俱增，榜上有名者包括葉蘊儀。昨日葉蘊儀到圓方出席名畫家李志清的畫展，被問到當年是否被倪震追求過時，她說：「呢啲唔方便講，今日講番畫展啦。」<br> 其後葉蘊儀指當年曾與倪震合作拍電影《奇蹟》，她說：「我嗰時同佢拍對手戲，我都係當佢係哥哥，佢移民後都好少聯絡佢，佢結婚我當然會祝福佢。」記者再問倪震有否追過她時，她語氣堅決地說：「冇追過，我哋係朋友。」據知葉蘊儀是周慧敏的好友，她與倪震以契兄妹相稱，男方曾以旗下雜誌為她造勢。</p><p>王馨平指好友開心</p><p>此外，周慧敏另一好友王馨平（Linda）昨日出席一個畫展，Linda雖已退出娛樂圈，但仍與很多圈中人保持聯絡，更經常與黎瑞恩和周慧敏約會。Linda說：「我經常都同Vivian倪太聯絡㗎！佢結婚前同後我都有搵佢，我覺得佢𠵱家好開心。佢做咗呢行咁多年，都知道有啲嘢係藝人無法控制，呢啲事影響唔到佢心情嘅。我好支持佢結婚，一向我都話佢哋係最適合對方嘅人。」<br> 採訪、攝影：張俊銘、王連連&#13;</p></body></html>