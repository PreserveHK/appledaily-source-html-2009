<html><header><meta charset="utf-8"><title>抗日圓狂飆<br>日版Levi's　半價必搶</title></header><body><h1>抗日圓狂飆<br>日版Levi's　半價必搶</h1><p>平日心情唔好，只要去Shopping就會煩惱一掃空，不過最近裁員又減薪的情況下，連荷包都保唔住，仲邊有心情去血拼？當開心指數處於谷底的時候，收到令人振奮的消息，古着店Woodland終於來到09年首次大激減，Levi's、LeeRiders牛仔褲半價開售；日版adidas衞衣減至二五折；最平Items更低至廿蚊有交易，睇到呢個價碼，心情反彈，仲唔笑住搶？<br><br>記者：葉雪芯<br>攝影：譚盈傑<br>Model：Yuki@stylemanagement<br>Makeup&amp;Hair：Meegan&amp;Becky&#13;</p><p>囗<br> Woodland彩色Patchwork夾棉有帽背心外套<br> <br> 原價$250<br> 四折$100</p><p>囗<br> 日版adidas白色彩字衞衣<br> 原價$350<br> 四三折$150<br> <br> 日版adidas藍綠色手挽袋<br> 原價$790<br> 二五折$200</p><p>囗<br> 日版adidas深綠色有帽衞衣<br> 原價$350<br> 四三折$150<br> <br> Woodland紅色幼頸巾<br> 原價$80<br> 二五折$20&#13;</p><p>囗<br> （上）Levi's洗水窄牛<br> 原價$1,290<br> 半價$645<br> <br> （中）Levi's寶藍色3D牛仔褲<br> 原價$980<br> 半價$490<br> <br> （下）Levi's502洗水牛仔褲<br> 原價$1,600<br> 半價$800</p><p>金融風暴遇溺店</p><p>古着店在香港不算多，若然是識途老馬就一定認識Woodland，全港總共有六間分店，今次開倉的正是去年尾剛開幕的尖沙嘴分店。突如其來的金融大浪，不少舖頭都跣咗一鑊，今次減價的Woodland老闆Ringo都是其中一位受害者，他說：「新開張無幾耐就遇上金融海嘯，都算唔好彩，生意當然有受影響，所以搞減價刺激人流。減平啲就算要蝕賣都無所謂，最重要係發市，大家買得開心，以後記得間舖就當是留客囉！」既然老闆都咁抵得諗，大家都唔使同佢客氣，梗係第一時間鬥快搶啦！</p><p>日版牛抵過出埠買</p><p>雖然是古着出名，但今次推出的減價貨品，不少都是新貨，兩折左右買到手都算是驚喜。全部牌子均是日版，由Ringo親自到日本入貨。牛仔褲之中以Levi's最抵，係人都知日版貓鬚靚過港版，𠵱家半價有交易，3D立體牛仔褲都只是$500有找，比起其他樓上舖或者水貨店的價錢平一大截；若然是鍾情Lee的話，洗水最靚的LeeRiders都賣半價，$700落到樓，家陣日圓咁貴，折完仲抵買過自己飛去日本買！<br> 另一值得推介的是日版adidas衞衣，通通$150，就連招牌長青Tracksuit都一律減至$200；喜歡Vintage味重的古着DieHardFans可選擇Levi's格仔夾棉褸，由$1,800減到$300，近乎跳樓價，擺明就係要大家買到收唔到手。</p><p>Woodland（21110130）<br> 尖沙嘴加連威老道38-40號華暉大廈2樓B舖</p></body></html>