<html><header><meta charset="utf-8"><title>隔牆有耳：楊鐵樑閒逛古書展 - 李八方</title></header><body><h1>隔牆有耳：楊鐵樑閒逛古書展 - 李八方</h1><p>收藏同研究古書係一門學問，八方噚日去香港國際古書展同書商傾偈學吓嘢，揭開英國大文豪狄更斯送畀丹麥童話大作家安徒生嘅1846年《PicturesfromItaly》，親睹狄更斯親筆字迹"HansChristianAndersen/FromHisfriendandadmirer/CharlesDickens/LondonJul.1847."，精神為之一振之際，又見到出名愛書兼學問深厚嘅前首席大法官楊鐵樑行過。睇真啲原來楊官嘅公子楊子信同新抱楊余夏卿喺旁邊傍到實，三人對古書都好有興趣，但就謙稱唔係收藏家。楊官睇嚟精神幾好，新抱好孝順，不時蹺住老爺手行，一家人，靜靜哋逛古書展都夠開心啦。</p></body></html>