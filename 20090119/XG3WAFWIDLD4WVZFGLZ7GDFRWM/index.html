<html><header><meta charset="utf-8"><title>馮仁昭四圍超：黃子華廣州騷加三場 - 馮仁昭</title></header><body><h1>馮仁昭四圍超：黃子華廣州騷加三場 - 馮仁昭</h1><p>黃子華上個禮拜五一連三日喺廣州中山紀念堂舉行咗三場「越大鑊．越快樂」棟篤笑，當晚子華嘅造型似足日本偶像，染咗個紫藍色嘅龍捲風髮型，着住件星星tee同窄身格仔褲，成個人後生咗好多。<br> 子華呢三場棟篤笑話咁快就爆滿，下個月尾仲會加開三場，第一晚演出連毛俊輝同胡美儀夫婦都專登去捧場。</p></body></html>