<html><header><meta charset="utf-8"><title>小瑪歌嗌咪：林心如上海敍舊全女班</title></header><body><h1>小瑪歌嗌咪：林心如上海敍舊全女班</h1><p>32歲嘅林心如自從同唐季禮嘅緋聞無疾而終之後，感情一直冇着落，日前心如到上海工作，仲順道探望一班上海嘅好姊妹。本來小瑪歌以為佢哋會落酒吧識男仔，點知佢哋只係去食飯飲茶打發時間，不過冇拖拍嘅心如食得好開心，仲同朋友有講有笑，食飽飽仲一齊行街，生活得幾悠閒。</p></body></html>