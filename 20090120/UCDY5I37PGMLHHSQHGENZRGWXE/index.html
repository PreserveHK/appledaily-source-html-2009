<html><header><meta charset="utf-8"><title>全智賢疑被竊聽報警</title></header><body><h1>全智賢疑被竊聽報警</h1><p>下月底同事務所約滿嘅韓國女星全智賢懷疑手機被竊聽，私生活被侵犯而喺上星期報警求助。警方噚日採取行動，拘捕咗2至3名電訊公司職員，仲去到全智賢所屬嘅事務所帶走電腦等物件進行調查。事務所唔清楚係咪全智賢要求警方搜查事務所，仲話佢哋唔會非法偷聽旗下藝人嘅電話嚟達到控制藝人嘅目的。</p></body></html>