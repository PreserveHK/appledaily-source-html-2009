<html><header><meta charset="utf-8"><title>馮仁昭四圍超：何韻詩夜約韓紅飯敍 - 馮仁昭</title></header><body><h1>馮仁昭四圍超：何韻詩夜約韓紅飯敍 - 馮仁昭</h1><p>何韻詩呢兩日喺北京宣傳電影《游龍戲鳳》，夜晚唔使做嘢時就約朋友出嚟聚聚，日前阿詩就約咗好朋友韓紅（小圖）同女性友人到北京東三環嘅餐廳食飯。馮仁昭喺門口走廊見佢哋一邊食，一邊傾偈好高興，仲不時聽到韓紅嘅洪亮笑聲㖭！呢餐飯食到深夜，韓紅仲好細心咁揸車送阿詩同女友人離開。</p></body></html>