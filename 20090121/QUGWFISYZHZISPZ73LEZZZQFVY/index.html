<html><header><meta charset="utf-8"><title>彩雲辦年貨　知韓情</title></header><body><h1>彩雲辦年貨　知韓情</h1><p>新春款友，給人家「𢱑銀」時怎可失色！袁彩雲煮嘢食叻係人都知，原來對選賀年糖果小食都有心得。「港人貪新鮮，首選得意新款糖果，但又要有啲傳統小食壓場先得。」<br><br>記者：林佩婷<br>攝影：王文忠、譚盈傑</p><p>韓國糖果Sell樣</p><p>彩雲話通常去韓國會買紫菜、泡菜或年糕。位於旺角的高麗堂開業不足兩個月，裏面的朱古力及糖果直接由韓國入口。彩雲話：「估唔到韓國糖果包裝都咁精緻講究。」</p><p>紫菜朱古力</p><p>彩雲一見新穎的紫菜朱古力即搶試，「食到紫菜味，但初時鹹要等一陣先甜。」$28（1盒4塊）/a</p><p>海中明珠</p><p>像真度甚高的貝殼夾住圓形朱古力，就好像珍珠一樣矜貴。$6（1粒）、$10（2粒）/a</p><p>迷你亁杯</p><p>得意迷你卡通杯，每杯配粒圓朱古力球，最啱畀小朋友玩煮飯仔作亁杯之用。各$15/a</p><p>幸運星星</p><p>幸運樽星星糖，彩雲話夠好意頭，一定要放入全盒。$10（2樽）/a</p><p>果味番薯</p><p>番薯朱古力，「雖食到番薯味，但主要是香口果味，反似生果朱古力。」<br> $48（1盒8塊）/a</p><p>有機糖果Sell健康</p><p>彩雲住德國時，有機糖果已很普及。「德國餅亁、蜜糖、朱古力等統統都有好多有機食品，新年食咁多嘢，有機食品健康好多，而且有USDA驗證。」</p><p>天然無化學</p><p>「新年梗要食啲熱氣嘢應節。呢隻果仁標榜天然，初食有濃郁洋葱味之後慢慢滲出辣味。」彩雲邊嗒NutWalker辣洋葱腰果邊說。<br> $38（150g）/b</p><p>有親切感</p><p>彩雲拎起德國牌子Vivani有機朱古力即大叫好親切，「綠茶抗氧化，85%可可夠濃味。」$35（100g）/b</p><p>日本糖果Sell精細</p><p>一向有品質保證的日本糖果小食，彩雲的評語是亁淨有驚喜。「獨立包裝，包保唔會混合味道。」</p><p>雜錦瓜子</p><p>小包裝內已含香蕉片、瓜子、杞子等份量十足。$15.9（100g）/c</p><p>好有蛋味</p><p>「布甸棉花糖入口即溶，個餡似壓扁咗嘅蛋好有蛋味。」$15.9（100g）/c</p><p>傳統小食　Sell老字號</p><p>彩雲話新款糖果固然吸引，但新年必須有傳統小食，去歷史悠久老店就包無甩拖，當中他們又會於傳統中創新食品。</p><p>日賣百斤</p><p>逢農曆十二月十六才開始即製即賣的豆沙軟角，用全豆沙作餡，比一般豆沙角更軟身唔油膩，最高峯日賣百斤。<br> $72（1磅）/d</p><p>創新角仔</p><p>紫菜肉鬆角仔是今年師傅試驗的新產品。$80（1磅）/d</p><p>超脆口感</p><p>芋頭做的粗幼芋蝦球，粗身鬆化啱年輕人；幼身則啱老人慢慢品嚐。$70、$80（1盒8個）/d</p><p>脆口慈姑片
</p><p>唔係薯片！慈姑片用水種植物芽姑做，幾乎只此一家，微苦唔膩。$110（228g）/d</p><p>a　高麗堂（62357781郭小姐）<br> <br> b　ThreeSixty（21968066）<br> <br> c　一田百貨（26941111）<br> 賀年小食攤位擺至1月29日<br> <br> d　上海么鳳（25042328）</p></body></html>