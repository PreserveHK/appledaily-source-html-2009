<html><header><meta charset="utf-8"><title>小瑪歌嗌咪<br>黃立成被毆警擒元凶</title></header><body><h1>小瑪歌嗌咪<br>黃立成被毆警擒元凶</h1><p>台灣歌手黃立成（圖）舊年聖誕節凌晨喺台北夜店俾人毆打，嘴角流血受傷，台灣警方前日拘捕一名涉案幫派分子，仲搜到一把改造手槍、子彈同埋多把武士刀。黃立成俾人毆打之後話冇同人結怨，記者噚日就呢件事想搵佢回應時，黃立成嘅工作人員就話聯絡唔到佢，所以冇辦法回應。</p></body></html>