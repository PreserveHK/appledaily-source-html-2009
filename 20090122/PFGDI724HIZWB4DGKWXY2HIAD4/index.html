<html><header><meta charset="utf-8"><title>瑪麗嘉兒素顏演社工</title></header><body><h1>瑪麗嘉兒素顏演社工</h1><p>樂壇天后瑪麗嘉兒（MariahCarey）拍親戲都仆直，不過佢最近參演嘅獨立片《Push》就大獲好評。呢齣最近喺辛丹斯影展參展嘅新片，故事環繞一名被獸父強姦懷孕嘅少女，瑪麗扮演福利部門嘅社工。瑪麗喺片中少有地不施脂粉，仲染埋黑髮，加上衣着老套，真係差啲唔認得佢！</p></body></html>