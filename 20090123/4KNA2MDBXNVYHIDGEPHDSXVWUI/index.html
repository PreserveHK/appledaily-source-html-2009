<html><header><meta charset="utf-8"><title>樂壇天后殺到　主角大執位<br>Stephy：唔怕謝安琪威脅</title></header><body><h1>樂壇天后殺到　主角大執位<br>Stephy：唔怕謝安琪威脅</h1><p>謝安琪橫掃樂壇多個獎項後，最近殺入電影圈爭飯碗，並輕易地搶去電影《保持愛你》宣傳海報最有利位置，繼容祖兒後，再向鄧麗欣（Stephy）和楊愛瑾（Miki）逼埋身，不過Stephy聲言無懼受威脅，反讚謝安琪有潛質，歡迎她加入新血不足的影壇，實行先禮後兵。</p><p>鄧麗欣、謝安琪、楊愛瑾、側田、G.E.M.鄧紫棋和唐素琪等，昨日在荃灣出席「保持愛你電影預告片首播會」活動。謝安琪挾着最近在樂壇的理想成績，連金牌大風都要將自己人Miki和Stephy歸次，電影宣傳重點放在她身上，就連最簡單的宣傳海報也以謝安琪為主。</p><p>Miki縮細感無奈</p><p>對於謝安琪由樂壇踩入影圈爭飯食，Stephy大方說：「角色需要至搵佢（指謝安琪）做，唔怕受威脅，影圈咁少人，尤其係女仔，有新嘗試都好，海報變大頭都係好事，唔好冷落佢，佢有潛質，做戲好自然，完全唔怯場。」至於Miki更越縮越細，她無奈地說：「隨緣啦，唔一定要排前面，戲好就OK。」謝安琪就簡單回應說：「係咩？我冇咁諗。」
</p><p>拒與AV女優掛鈎</p><p>此外，有翻版Stephy之稱的AV女優吉沢明步，將來港拍3D立體三級片《肉蒲團》，Stephy聞言即反駁指自己樣貌與AV女不相似，她說：「我覺得唔似，大家路線又唔同，我做唔到佢嗰行，拍唔到佢嘅片。」另有報道指Stephy疑似整了容，她否認說：「好笑，我根本冇整，五官全天然，咁講我都開心㗎，證明我靚咗。」<br> 採訪：魯萍　攝影：陳俊強</p></body></html>