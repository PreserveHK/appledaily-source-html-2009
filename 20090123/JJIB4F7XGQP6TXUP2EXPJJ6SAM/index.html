<html><header><meta charset="utf-8"><title>中環在線：黃鋼城做阿松同事 - 李華華</title></header><body><h1>中環在線：黃鋼城做阿松同事 - 李華華</h1><p>星展集團前副主席、重量級銀行家Frank黃鋼城，舊年8月底60歲榮休。後有新動向。噚日工商銀行（1398）發公佈，話工行去年底委任咗佢做獨立非執行董事嘅表決議案，已經正式獲中銀監批准，委任喺上星期五正式生效，每年基本袍金人民幣30萬元。</p><p>出任工行非執董</p><p>咁日後阿Frank就可以同埋佢嘅老友、工行另一獨立非執董、美資私募基金黑石集團中國區主席梁錦松，齊齊孖住去工行董事會開會。曾經做過期交所主席嘅Frank黃，係本港最早一批財資界賓架，同阿松、前花旗高層黃逸思等，差不多喺炒房同期出道，可謂財技與人物網絡都咁了得。<br> 黃鋼城先後做過花旗、JP摩根、國民西敏銀行等大型外資機構，03年起加盟星展，之後就大部份時間港星兩邊飛，退休前亦擔任星展香港主席，可以話銀行界老行尊。</p></body></html>