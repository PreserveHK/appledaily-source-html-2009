<html><header><meta charset="utf-8"><title>嘆貴妃浴應節<br>ECupBaby浸奶補身洗邋遢</title></header><body><h1>嘆貴妃浴應節<br>ECupBaby浸奶補身洗邋遢</h1><p>年廿八，洗邋遢，擁有34E上圍的ECupBaby劉欣宜，日前應節到美容院享用牛奶加玫瑰花瓣Spa，她邊浸邊高呼又爽又舒服，更自誇有貴妃出浴的感覺，浴後對既香且滑的肌膚十分滿意。</p><p>劉欣宜（ECupBaby）去年憑34E咪咪「胸」湧彈出，成為𡃁界人氣女模，她有見牛年將至，日前率先到美容院應節洗邋遢，享受宮廷貴妃Spa，希望保持白滑肌膚迎接新年。</p><p>鴨仔玩具作伴</p><p>ECupBaby最愛浸Spa，她看到牛奶浴鋪滿了玫瑰花瓣，即顯得十分雀躍，還俏皮地咬着一支紅玫瑰坐在缸邊，作狀扮型女，當浸在暖水中，她又顯得非常享受，ECupBaby說：「好舒服，我每次浸完呢個貴妃浴，唔單止疲勞盡消，仲可以促進血氣運行，成個人精神晒，面色都紅卜卜，又令我覺得自己有做貴妃嘅感覺。」<br> 藝人工作時間不固定，ECupBaby指若工作太攰，她回家都會先浸浴，讓身體鬆弛後才入睡，她說：「我平時好鍾意開一大缸熱水，然後加啲香薰油入去，我仲會好白癡，放幾隻有閃燈嘅鴨仔玩具陪我浸浴，然後自己會一邊睇書relex吓。」<br> ECupBaby希望身形更苗條，她更嘗試了「刀叉瘦身」減肥療程，美容師使用一對類似刀叉的按摩工具，在她背部的穴位上按壓，以達瘦身效果。</p><p>年廿八清衣櫃</p><p>此外，ECupBaby表示也習慣在年廿八進行家居大掃除，她說：「清潔嘅工作有工人幫手，我就會清理吓自己個衣櫃，會將冇用嘅衫捐去慈善機構，咁騰出空位又可以買多啲新衫。」<br> 採訪：比華利<br> 攝影：陳慧安　髮型：Zap（Chin.G）<br> 化妝：MeeganShek　場地：NewAlwaysBeautySalon</p></body></html>