<html><header><meta charset="utf-8"><title>具慧善變身皇后</title></header><body><h1>具慧善變身皇后</h1><p>喺韓劇《花樣男子》入面飾演杉菜嘅韓國女星具慧善，最近成為廣告界寵兒，好似佢早前就一改活潑學生妹形象，化身高貴皇后現身首爾京畿道拍攝聲稱可以改善皺紋同有效美白嘅護膚品牌廣告。據講具慧善拍攝前一日要通宵拍《花男》，難得佢喺鏡頭前表現專業冇投訴好攰，認真抵讚。</p></body></html>