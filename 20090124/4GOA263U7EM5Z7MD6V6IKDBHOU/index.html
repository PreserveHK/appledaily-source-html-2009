<html><header><meta charset="utf-8"><title>言中有物：樸茅𡁻硬史雲斯 - 吾中</title></header><body><h1>言中有物：樸茅𡁻硬史雲斯 - 吾中</h1><p>兩日後就係大年初一，我喺度先祝各位新年萬事勝意，一本萬利。講開新年，好多人都鍾意行花市，不過，我雖然天生購物狂，但歷年行花市都係得個行字，從來冇收穫。<br> 原因好簡單，因為實在太逼人喇，你一方面要唔好同家人或者朋友失散，一方面又要睇住個袋，驚住俾扒手光顧，咁試問仲邊有心情買嘢呢？而且總覺得花市賣嘅嘢（年花除外），好似好下欄咁，唔多靚又唔實用。<br> 講番推介，近期手風麻麻，已經連輸3次，不過今次仍堅持信念，認為近10場不敗嘅英冠史雲斯「長路有盡時」，今場作客樸茨茅夫會斷纜，要老樸W！<br> <br> 主客和：樸茨茅夫勝<br> 心得：唔信史雲斯有咁多嘴<br> 近5場往績：LLLWW<br> <br> 吾中<br> 買嘢講名牌，但賭波一定唔會做名牌奴隸嘅大聯盟女神。</p></body></html>