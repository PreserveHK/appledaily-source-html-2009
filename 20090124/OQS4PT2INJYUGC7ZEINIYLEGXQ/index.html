<html><header><meta charset="utf-8"><title>醉駕攞六條命<br>死者家屬跪特首　求嚴懲無良司機</title></header><body><h1>醉駕攞六條命<br>死者家屬跪特首　求嚴懲無良司機</h1><p>【本報訊】昨日農曆年廿八，落馬洲青山公路發生六死恐怖車禍，五名扎鐵工人乘搭的士往羅湖懲教所開工，準備完成農曆新年前最後一天工作便「收爐」歡度新歲，不料卻齊齊踏上死亡之旅。他們所乘新界的士遭一輛重型貨車撞成廢鐵，五名工人連同司機活活被壓死，警方事後拘捕醉酒貨車司機。災難式車禍奪去六條寶貴生命，給六個家庭留下永遠創傷，也敲響駕駛者酒後駕駛罔顧安全的警鐘。特首曾蔭權事後到現場了解事件，遭死者家屬跪地申訴，要求嚴懲無良貨車司機。　記者：吳國威、黃學潤、徐雲庭</p><p>家屬高呼：「你賠番個親人畀我呀！曾生（特首），你賠番條命畀我呀！」大車禍後4小時，特首曾蔭權昨晨11時在運輸及房屋局局長鄭汝樺陪同下，到達落馬洲青山公路近洲頭的現場視察，其間遭到遇難扎鐵工人家屬攔途申訴。一名家屬越說越激動，一度當眾下跪，求政府向肇事貨車司機施以重刑，他說得聲淚俱下，拉着特首申訴三分鐘，令一臉嚴肅的曾蔭權更是憂戚。</p><p>全是家中經濟支柱</p><p>大車禍中六名男死者，包括的士司機余日興（54歲）、扎鐵工人馮志偉（35歲）、周勝有（30歲）、湯偉明（43歲）、張榆霖（47歲）及曾鳴（50歲），他們都是家中經濟支柱，有的已為人父，有的子女成群，亦有準備結婚的準新郎，但都在農曆年廿八命喪黃泉。家屬傷痛欲絕，令約定的團年飯成為永遠遺憾。<br> 這宗近年最嚴重車禍的其中五名死者，都是在羅湖懲教所地盤工作的扎鐵工人，昨日亦是他們農曆新年前最後一個工作天，工頭更於昨晨發放糧款讓他們過新年。該地盤聘有20多名扎鐵工，由於位置偏遠，沒有巴士、小巴到達，各人為節省車資，每日分批集體乘的士往返開工。</p><p>五扎鐵工親如兄弟</p><p>昨日早上7時，五名死者最早到達落馬洲黃巴站，故一同乘新界的士上班，豈料中途遇上醉酒貨車司機，慘遭迎頭狂撼，的士被貨車翻下壓扁，五人天降橫禍，與的士司機一同當場斃命。<br> 據知五名遇難扎鐵工人相識多年，近年經常一起開工，也一起失業，並一同參加07年的扎鐵工人大罷工，親如兄弟。事發後車禍現場猶如人間煉獄，地上散滿的士車身碎片，工友趕來目擊同伴冷冷的屍首躺在如同廢鐵之的士殘骸中，各人都流下男兒淚。即將結婚的周勝有的母親接報趕至試圖衝入現場，她大叫：「畀我入去睇阿仔啦！」但最後由警員截住安慰。<br> 至早上11時，特首曾蔭權抵達現場視察，當時遇難扎鐵工人馮志偉父親一見特首出現即大叫：「賠番個仔畀我呀，我個仔就係俾呢架車撞死，飲醉酒揸車呀佢（指貨車司機），飲醉酒罰重刑呀！你唔好三年就放生佢呀……」在場警員見馮父激動立刻上前勸止。<br> 稍後，馮志偉的叔父馮建成亦加入聲援，他本身是職工盟扎鐵業團結工會的副理事長，曾蔭權主動行近馮建成慰問，馮建成向特首激動大呼：「你賠番條命畀我吖！個司機喺度呀！我好驚呀𠵱家，我好驚下一架車個司機又撞死人呀！」要求政府加強酒後駕駛刑罰。<br> 當時曾蔭權表示，酒後駕駛最高刑罰是入獄10年（註：應為危險駕駛引致他人死亡），但馮建成繼續哭訴：「10年都唔夠呀，五條生命喎！五個經濟支柱嘅生命呀！三年之後放監又撞死人！法例要改吖嘛！嗰個唔係你親人呀！嗰個係我姪仔呀，我仲要養我姪孫㗎。」</p><p>五名慘死扎鐵工人</p><p>家屬：錢有乜用呀？</p><p>面對家屬申訴的曾蔭權神情尷尬，喃喃說港府會為死難家屬提供援助，但馮建成續說：「錢有乜用呀？我畀你吖𠵱家，你賠番條命畀我吖！你係香港經濟嘅大佬嚟㗎，你係龍頭，我個女做得唔好我都教佢改啦！你教我做好呢份工，你做好你份工好唔好呀，特首，你縱容你啲下屬呀。」<br> 說至此處，馮建成已雙眼通紅，歇斯底里的他突然雙膝下跪：「我跪喺度求你吖，你畀番個姪仔我吖！」在場的特首隨從十分緊張，有人伸手攙扶，有人勸慰。家屬申訴歷時三分鐘，最後在曾蔭權當眾承諾為所有死難家屬提供援助，家屬才讓特首離開。</p><p>你想知　想講　想問？</p><p>酒後駕駛再次釀成嚴重車禍，特首承諾會援助家屬及嚴肅處理事件，你對此有何意見？<br> <br> 請即上《蘋果》網頁 http://appledaily.atnext.com留言喇！ <br> 或電郵至：mailto:focusgroup@appledaily.com<br> 傳真：37112411<br> 手機短訊：63836568</p></body></html>