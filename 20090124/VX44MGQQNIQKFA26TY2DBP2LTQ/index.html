<html><header><meta charset="utf-8"><title>ECupBaby水着+Tee讓賽<br>雷凱欣Big爆比堅尼搶灘</title></header><body><h1>ECupBaby水着+Tee讓賽<br>雷凱欣Big爆比堅尼搶灘</h1><p>雷凱欣、劉欣宜（ECupBaby）聯同高清寶寶李浩汶（Isis）及林泳芝（ChiChi），前晚以比堅尼上陣，在尖沙嘴出席「WhyClub水着寶寶BikiniShow」，雷凱欣所穿的比堅尼包裹不住其豐滿的上圍，引得在場觀眾不停吹口哨和尖叫。</p><p>雷凱欣前晚與劉欣宜、高清寶寶李浩汶和林泳芝在尖沙嘴出席「WhyClub水着寶寶BikiniShow」，四女都穿比堅尼上陣，引得現場觀眾不停尖叫和吹口哨。</p><p>盼到台灣發展</p><p>雷凱欣更擔當形象設計，為其餘三人裁剪T恤，她說：「我自己剪T恤都幾有心得，同埋我有同佢哋分享點樣着泳衣冇咁易走光，其實只要拆咗個托，件泳衣面積大啲，就唔會咁易走光。」當記者指雷凱欣在四人當中年紀較大，她表示不同年齡有不同美感，她說：「大家嘅性感都唔同，我係女人味，佢哋就young啲。」雷凱欣又透露早前與Isis同遊台灣有艷遇，二人被台灣男士大讚靚女，她說：「我都好鍾意台灣，啲人又友善，我又好鍾意睇台劇，最愛係小豬（羅志祥），我都想去台灣發展，亦都唔介意上當地綜藝節目。」</p><p>ECupBaby做酒保</p><p>此外，早前曾指會封胸的ECupBaby雖然於泳衣外穿上短袖Tee，依然沒遮掩其美好身段，她指是第一次於酒吧行泳衣騷，故心情相當緊張，她說：「我唔擔心安全問題，因為在場兩邊都有保安，我只係怕自己肥咗，同埋今次酬勞都好好。」ECupBaby透露有朋友開了酒吧，她間中會客串擔任酒保，她續說：「我朋友都好想我多啲落去客串，佢想我幫佢做生招牌。」<br> 採訪：何永寧<br> 攝影：陳順禎&#13;</p></body></html>