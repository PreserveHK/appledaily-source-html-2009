<html><header><meta charset="utf-8"><title>熊黛林南京老家度歲</title></header><body><h1>熊黛林南京老家度歲</h1><p>熊黛林（Lynn）農曆新年會返南京老家十日慶新年，早前她帶同一歲半的北京狗「愛女」Cookie到西貢睇年花郊遊，「母女」齊心地圍着桃花繞圈，實行催旺桃花行大運。問她是否希望來年加強桃花運時，她笑說：「桃花係旺人緣，桃花運就唔使咁多，𠵱家自自然然好啲。」Lynn又謂Cookie是她在香港最親的「家人」，她說：「平時做完嘢返到屋企，佢就即刻嗲我，要我抱抱。」</p><p>賀胞兄結婚</p><p>Lynn在鼠年愛情事業兩得意，踏入牛年，家裏又有喜事，其胞兄即將結婚，問到她有否被父母催婚？她說：「父母都冇催我，南京啲女仔22歲上下就結婚，不過冇辦法，我要做嘢，順其自然。」<br> 再問Lynn可會到城城家拜年見家長？她未有正面回答，只說：「返嚟都過咗新十五，係都同公司同事拜年先，可能都趕唔切。」去年最難忘的事，是否到城城家中慶生日，她笑笑口說：「梗係《葉問》票房過億，我父母喺內地第一日上映時就睇我演出，所以我都期待拍續集。」<br> 採訪：梁錦雯<br> 攝影：黃偉雄</p></body></html>