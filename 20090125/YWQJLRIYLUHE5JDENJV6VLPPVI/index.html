<html><header><meta charset="utf-8"><title>戴專用Bra　日日練堅挺<br>舒淇：我個胸幾時假過</title></header><body><h1>戴專用Bra　日日練堅挺<br>舒淇：我個胸幾時假過</h1><p>舒淇一向身材豐滿，前晚她和劉德華到澳門出席新戲《游龍戲鳳》首映禮，她穿上大低V長裙真空上陣，露出堅挺上圍，她直言每日花心機做個半鐘頭的挺胸運動，不過除了後天努力，舒淇還說：「我個胸係真，幾時有假過！」此言似乎暗寸舊愛黎明的女友樂基兒曾隆胸。</p><p>寰亞新戲《游龍戲鳳》前晚移師到澳門舉行宣傳活動，男女主角劉德華和舒淇、導演劉偉強及老闆林建岳皆盛裝出現，眾人先到某賭場舉行酒會，之後再到旅遊塔出席首映禮。</p><p>「女人要保養」</p><p>身為女主角的舒淇穿上Gucci大低V長裙配襯700萬元卡地亞鑽飾，艷光四射。舒淇酥胸半露凸顯堅挺上圍，性感撩人，但身旁的華仔卻對伊人目不斜視，只為她執裙襬和扶她落樓梯，非常體貼。舒淇戴上贊助商的700萬元鑽飾，問她會否想由男友送贈？她聞言即含情脈脈望着華仔，華仔笑說：「700幾萬要我送，當我儍咩，我戴住隻戒指7,000幾蚊，呢隻就可以送畀你。」<br> 至於是否真空上陣，舒淇笑說：「我個胸係真，幾時有假過？我有黐乳貼，做足安全措施，好安全。」此話一出，難怪令人聯想到舒淇似暗寸舊愛黎明的女友樂基兒曾隆胸。記者指舒淇胸部堅挺，她稱：「你估我七八十歲咩，未到墮嘅年紀，仲有好耐，我有做運動好似舉重同跑步咁，平日我都有做個半鐘嘅挺胸運動。」問她會否擔心地心吸力令胸部下垂？她表示不擔心，並透露平時一星期有三至四晚會戴專用的胸圍睡覺以保持胸形，她直言：「做女人要保養，除咗胸部，仲有下巴同屁股，做女人都慘，特別做女藝人都好辛苦。」</p><p>華仔擺桃花陣</p><p>在旁的華仔見如此性感的舒淇也說：「我都要行遠啲，同埋要目不斜視，如果望住佢實俾人話。」華仔農曆新年將留港度歲，初二會和fans團拜，至於會派多少利是，華仔只說和去年差不多，他又表示家中有擺放桃花，由他親自佈置。<br> 採訪：魯萍<br> 攝影：陳俊強</p></body></html>