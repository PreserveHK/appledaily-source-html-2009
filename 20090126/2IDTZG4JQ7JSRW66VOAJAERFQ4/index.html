<html><header><meta charset="utf-8"><title>麥玲玲批倪震宜離港</title></header><body><h1>麥玲玲批倪震宜離港</h1><p>鼠年娛圈發生不少事，其中倪震和周慧敏（Vivian）又分又合的新聞更成為全城熱話，究竟這對愛侶踏入牛年運程又如何？堪輿家麥玲玲日前說：「倪震屬龍，Vivian屬羊，佢哋兩個都犯太歲，特別係Vivian嘅工作意欲好低，佢哋好適宜離開香港。」劉錫明牛年又可否回流香港發展？麥玲玲說：「佢肖龍牛年有名氣運，又宜搬遷，好大機會可以返嚟本地娛樂圈發展。」</p><p>Kelly懷孕機會大</p><p>至於陳慧琳（Kelly）、劉嘉玲、李嘉欣和梁漢文去年先後完婚，那個添丁機會最大？麥玲玲說：「Kelly嘅呼聲最高，佢牛年會行喜運，其次肖豬嘅梁漢文都有機會做爹哋。」此外，有指梁洛施銳意學好英語進軍荷李活，麥玲玲說：「佢88年出世，屬龍，牛年佢有文昌星，適宜繼續進修，所以演藝事業發展未見有突破。」<br> 採訪：比華利</p></body></html>