<html><header><meta charset="utf-8"><title>初一拖老公探嫲嫲<br>Kelly嘆蓮子紅棗茶連生貴子</title></header><body><h1>初一拖老公探嫲嫲<br>Kelly嘆蓮子紅棗茶連生貴子</h1><p>婚後的陳慧琳（Kelly）一直期待做媽咪，所以踏入牛年，其新年願望自然是家中可增添一個可愛小寶寶。年初一Kelly拖老公到嫲嫲家拜年，飲嫲嫲預備的蓮子紅棗茶和吃上海年糕。</p><p>陳慧琳與商人劉建浩（Alex）去年結婚，榮升劉太後，她覺得生活跟以前沒有太大分別，唯一不同是每逢大時大節就要兩邊走，她以今年春節為例，雙方家長都希望他倆夫妻回家過節，為免順得哥情失嫂意，他們計劃一早就去親人家拜年，大年初一就如往年一樣回嫲嫲家裏拜年。<br> 以前只有父親、弟弟和Kelly回嫲嫲家過年，但今年她會拉埋老公Alex一齊去，Kelly日前表示：「咁結咗婚梗係同老公一齊返去同嫲嫲拜年啦！每年佢老人家都會封大利是畀我，又會畀蓮子紅棗茶我飲，又有上海年糕食，呢日好多親戚都會嚟嫲嫲家拜年，所以會好熱鬧，因為平時太忙，難得嚟到探佢。呢日我多數會食埋晚飯先走，到大年初二先陸續探爸媽同老爺、奶奶。」</p><p>精選劇本戰影壇</p><p>雖然Kelly表示隨時有心理準備做媽咪，但生兒育女的事情不是想有就立刻有，現時兩夫妻只好耐心等待，她說：「我係好想快啲有小朋友，但𠵱家未有咪努力工作囉！今年我最想快啲出到張國語碟，過埋年就會去台灣錄歌，如果有啱嘅劇本，我都想拍番部戲，不過𠵱家好劇本難求，冇啱嘅就寧願唔接啦！」<br> 採訪：陳月媚<br> 攝影：林德雄<br> 服裝：DianeVonFurstenburg<br> 場地：又一城、美心集團</p></body></html>