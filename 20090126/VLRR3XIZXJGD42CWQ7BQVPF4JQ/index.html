<html><header><meta charset="utf-8"><title>琴姐化妝筆插眼險盲</title></header><body><h1>琴姐化妝筆插眼險盲</h1><p>舞台劇《我愛萬人迷》昨午於演藝學院演出最後一場便告終，眾演員前日下午先於後台慶功，陳寶珠、余安安、石修及李香琴等都有出席，琴姐坐在一旁休息，原來她左眼受傷，滿眼通紅。</p><p>寶珠姐心繫乖仔</p><p>琴姐解釋：「有日我化妝畫眼時唔小心自己用筆插入隻眼度，隻眼流血但冇流出嚟喎，好驚咪去睇醫生囉，原來我啲瘀血頂住淚腺，所以流唔到眼水，醫生話如果睇遲啲，啲血磨薄眼角膜就會盲。」琴姐謂本欲辭演，但遭甘國亮拒絕，惟有戴墨鏡上台，她又說：「年初二我仲要去拉斯維加斯登台，人哋賣晒廣告賣晒飛，我唔去唔得呀。」<br> 寶珠姐新年會留在香港，牛年希望經濟好轉、兒子楊天經事業有進步。<br> 採訪：胡比<br> 攝影：仇志德</p></body></html>