<html><header><meta charset="utf-8"><title>SONY入門級之王
</title></header><body><h1>SONY入門級之王
</h1><p>雖然D-SLR售價仍然屢破高峯，但平民級仍然係最大Market，4-5千大把好嘢揀，今日揀嘅SONYα350，連標準Kit鏡都係五千零蚊，但質素高過C、N牌同級價錢嘅機種，唔係點攞EISA08-09最佳相機大獎呀。<br>SONY入門級抵玩機共有α200、α300同α350三款，不過α350擁有1,400萬最高像素，更特別加入LiveView（像儍瓜DC般用LCD影相）及130度可揭式屏幕，功能及實用性為三機中最強。無可避免地，α350像素較高，因而帶嚟雜訊較明顯嘅雙面刃問題，不過SONY喺NR抑噪方面都下過苦功，若現場環境無可避免地須谷上ISO1,600以上，抑噪效果反而變得相當理想，實淨度跟較低像素嘅α200絕對有得揮！加上α350具CCD靜電除塵功能，以及2.5至3.5級安全快門防手震機能，毋須花大錢買具防震功能嘅鏡頭，所以用佢嚟影煙花同夜景都無咁易出現鬆郁矇問題，以CP值計真係好抵玩。&#13;</p><p>查詢：</p><p>（a）SONY客戶熱線（23452966）<br> <br> （b）DCPower（23846698）</p></body></html>