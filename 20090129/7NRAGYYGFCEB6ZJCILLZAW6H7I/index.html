<html><header><meta charset="utf-8"><title>封萬元利是睇豪宅<br>Kama09進駐凱旋門</title></header><body><h1>封萬元利是睇豪宅<br>Kama09進駐凱旋門</h1><p>剛從日本工作回港度歲的「邦民女」羅凱珊（Kama），大受當地客戶歡迎，下月再到當地工作，牛年剛到已有好開始。Kama早前到文武廟祈福，希望牛年日日有工開，而為答謝母親，Kama除封了萬元大利是，她還計劃買豪宅讓母親享福。</p><p>孝順女羅凱珊父母自她5歲離異，由母親一手養大，她希望母親過得舒服，新的一年，Kama的最大願望是買樓給母親享清福。早前她便走到文武廟祈福，她說：「新一年希望身體健康、工作順利、日日有工開。」</p><p>睇樓增加動力</p><p>去年鼠年博到盡成功突圍的Kama，新一年來臨，為達成目標，早前她便跟母親到凱旋門睇豪宅激勵自己，希望藉此為動力積極工作，Kama說：「其實睇樓係我嘅興趣，可以學到嘢之餘，睇到一啲豪宅會令自己更加有動力，之前我同媽咪仲去咗凱旋門睇樓。雖然兩萬幾蚊一呎暫時買唔起，但希望努力工作，有一日可以同媽咪入住，等媽咪可以過安穩生活。」<br> Kama笑指今年的新年跟以往不同，由於要到日本工作，未能跟家人團年而感到可惜，但今次行程收穫甚豐，令她大感興奮，剛從日本工作回港的Kama說：「我每年都會同媽咪、姨媽食團年飯，今年就冇得食，都有少少可惜，不過今次去日本係一次新嘗試。」&#13;</p><p>下月日本試鏡</p><p>工作接踵而來的Kama續說：「喺日本日日都有五、六個casting，佢哋都幾鍾意我，嚟緊下個月都會去，希望呢一年會有更多唔同機會。為咗答謝媽咪，我會同佢哋食飯，仲封咗封萬元大利是畀媽咪。」<br> 採訪：羅慧敏　攝影：陳順禎</p></body></html>