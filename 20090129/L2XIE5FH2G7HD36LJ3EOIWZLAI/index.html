<html><header><meta charset="utf-8"><title>基仔、阿Jan潮拜乳牛揸財運</title></header><body><h1>基仔、阿Jan潮拜乳牛揸財運</h1><p>古巨基與林海峰（Jan）日前相約去看乳牛賀牛年，又餵牛吃草，基仔謂新一年希望大家事事順利，阿Jan則不減搞笑本色，表示牛年要祝大家「搵好cow多錢」。原來他們自小便有新春生財大計，基仔會相約小老友們寫財神到處派，每年賺幾百元收入，阿Jan則笑謂他會與細佬林曉峰於年初一早上跪拜財神，祈求闔家發達。</p><p>古巨基和林海峰老友鬼鬼，每年新年都會互相拜年，適逢今年牛年，他們便相約到粉嶺牛牛樂園與乳牛拍照，又餵牛吃草，可惜剛好過了揸牛奶時間，未能一睹揸牛奶過程。</p><p>預數萬元封利是</p><p>阿Jan祝基仔新一年做張好唱片，在世界各地都有上佳發展，基仔則祝阿Jan再添丁，阿Jan聞言笑說：「未必趕得切喎。其實今年牛年，不如祝大家搵好cow多錢，我嘅新年願望係忙cow到暈呀。」笑爆全場，基仔更笑到彎腰。<br> 剛得到最受歡迎男歌星獎的基仔，自言過去一年成績滿意，希望新一年也事事順利，新春佳節會放幾天假陪父母過年，也預備了數萬元封利是，派給工作人員及相熟朋友的兒女。阿Jan則表示過年一定會與家人吃團年飯，但時間要看草蜢及鄭伊健的檔期，他說：「如果草蜢同伊健忙，即係林珊珊唔得閒，我哋就食唔到，草蜢佢哋得閒，我哋屋企先食到團年飯㗎。」</p><p>洗樓派財神搵錢</p><p>談到農曆年趣事，基仔自爆小時候住沙田，他會相約幾位朋友仔寫財神，在村裏逐家逐戶去拍門叫人接財神，以收取利是，他說：「呢個係我一年一次嘅賺錢機會，逐層樓行到攰晒，都賺到幾百蚊㗎，嗰陣時好和味㗎。」阿Jan笑說：「我哋屋企都有個習俗，細個時新年屋企會貼張銀行送嘅財神圖，我同細佬年初一起身就自發性咁跪拜財神爺，祈求闔家發達，不停拜不停拜。」<br> 採訪：蔡如玉<br> 攝影：林德雄<br> 場地提供：牛牛樂園</p></body></html>