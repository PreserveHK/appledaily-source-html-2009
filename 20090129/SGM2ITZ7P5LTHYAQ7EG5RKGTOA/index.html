<html><header><meta charset="utf-8"><title>農夫自爆單相思</title></header><body><h1>農夫自爆單相思</h1><p>組合農夫早前接受商台節目的錄音訪問，兩人在節目中大談過年的習俗及趣事，主持人更要他們回答一些應節問題，農夫笑言最想𢭃六叔邵逸夫的利是，成員陸永說：「想睇吓六叔屋企係點，同埋利是係入幾多，而且見到方逸華都會好開心，至於老闆陳冠希，相信佢會自動轉賬利是錢入我哋戶口。」<br> 及後主持人要他們向一位女歌手示愛時，陸永即抵死提議關菊英（菊姐），因為他十分欣賞及迷戀菊姐，他說：「如果要同輩女歌手就會搵謝安琪，因為佢日日都會同我講好鍾意我，我就會話最衰你結咗婚啦。」</p><p>向軒仔示愛</p><p>成員C君也自爆不時向張敬軒在短訊中大講「我愛你」、「ILoveYou」等愛的宣言，但對方卻一次都沒有回覆。<br> 撰文：林妃</p></body></html>