<html><header><meta charset="utf-8"><title>魚缸暴炒族：長實吼位買揸中線 - 方星俠</title></header><body><h1>魚缸暴炒族：長實吼位買揸中線 - 方星俠</h1><p>恭喜發財！今日年初四港股開市，星俠祝普羅股民牛年炒股逢凶化吉、跑贏大市、身體健康！<br> 1月快過，踏入2月份，由於臨近業績期，近期不少上市公司發出盈警，相信仍陸續有來，港股在這款客觀情況下，要大升似乎唔易，會否狂瀉則要視乎有否勁爆壞消息，估計2月份港股悶局中偏淡，大陸若再出手減息救市或能刺激港股一段短時間，但散戶不能過份奢望。</p><p>穿60元可撈底</p><p>香港08年私人住宅施工量及落成量同跌穿1萬伙水平，分別有8000伙及8800伙，係97年有紀錄以來新低。因一手私宅存貨不跌反升，在經濟前景不明之下，恐怕消化需時，不利地產股。長實（001）自去年10月以來，幾度升至84元水平即無力再上，及至本月初升至83元後更展開滑坡式跌勢，料調整未完，後市將考驗60元低位，待跌穿後才考慮撈底買入，作中線投資，以83元作獲利目標。<br> 方星俠</p></body></html>