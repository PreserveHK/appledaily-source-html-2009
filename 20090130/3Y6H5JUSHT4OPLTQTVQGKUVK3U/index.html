<html><header><meta charset="utf-8"><title>妮歌歌舞請教老公</title></header><body><h1>妮歌歌舞請教老公</h1><p>妮歌潔曼（NicoleKidman）同丹尼爾路易士（DanielDayLewis）主演嘅歌舞新片《Nine》，近日喺羅馬開拍，有傳媒前日拍到飾演大明星嘅妮歌，喺街頭拍攝一場被狗仔隊追蹤嘅戲份。今次套戲由《芝加哥》（Chicago）導演洛馬素（RobMarshall）執導，由於片中有唔少歌舞場面，妮歌話要老公KeithUrban陪佢一齊唱歌排戲。</p></body></html>