<html><header><meta charset="utf-8"><title>英超攻略：曼城作客讓唔起 - 畢傑</title></header><body><h1>英超攻略：曼城作客讓唔起 - 畢傑</h1><p>曼城簽完一件又一件，比拿美已證明其入球能力，但球隊仍未證明作客極弱的特點經已改善。聯賽作客10戰僅一勝的曼城，周六到訪史篤城開到[-1]實在太狼，我揀1.65倍「主勝」。（球賽編號：星期六2；now632及660台今日8:45pm直播）<br> 有大富豪蒙蘇撐腰的曼城，即使未能以天價收購卡卡，在1月轉會窗仍能羅致布歷治、比拿美及尼祖廸莊等好手，而紐卡素門將基雲更有傳快將加盟。至於比拿美上仗處子替曼城上陣即有「士哥」，助球隊2:1勝紐卡素，看似未有出現默契不足情況。<br> 然而，大家要留意紐卡素近期傷兵滿營，該仗又缺停賽的畢特，曼城輕鬆贏波是意料中事。就算羅賓奴未因涉強姦案而遭球會雪藏，惟預期周六來到史篤城的不列坦尼亞球場，這名巴西國腳必被主場球迷「噓爆」。</p><p>史篤城新兵有表現</p><p>史篤城亦是爭唔落，踢法單調，可幸新加盟的比亞堤上仗第2次登場同樣有「士哥」，最終1:3不敵熱刺屬正路戰果。不過正如領隊普利斯所講，比亞堤加盟後即交到表現，對其餘戰將產生良性競爭作用，這點我同意。<br> 我推介史篤城不敗原因，大部份取決於曼城仍未在客場證明自己是支強隊，空憑主場搶分，絕非頂級勁旅風範。何況中堅李察鄧尼續要停賽，本來此子缺陣或者更好，但要曼城從新試排防線，像薩巴列達打左閘、踢防中甚佳的高柏尼又重任中堅，常轉陣實非好事。<br> 畢傑</p><p>星期六2</p><p>史篤城vs曼城<br> 半全場：主/主<br> 盤口：史篤城[+1]<br> 讓球主客和：H主勝<br> 2:1</p></body></html>