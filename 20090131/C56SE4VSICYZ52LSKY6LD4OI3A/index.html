<html><header><meta charset="utf-8"><title>薛凱琪下廚洗污名</title></header><body><h1>薛凱琪下廚洗污名</h1><p>薛凱琪（Fiona）的廚藝在《美女廚房》中有目共睹，被列入地獄廚神之一，原來這稱號對她影響甚大，身邊朋友都不敢品嚐她的手勢。<br> 日前Fiona跟師弟周柏豪在尖沙嘴一間酒店跟中廚學煮髮菜蠔豉，竟煮得有板有眼，她表示全靠向好友梁祖堯惡補廚藝，現在她最拿手是海南雞飯，她說：「大家唔好再睇小我，我𠵱家煮嘢叻咗好多，賀年食品我最想學整蘿蔔糕。」柏豪試食後也大讚Fiona手勢一流。</p><p>柏豪爭去廁所</p><p>Fiona農曆新年相約柏豪和唱片公司工作人員開賭局，她自爆很烏龍：「我玩魚蝦蟹、大細時好鍾意漁翁撒網式咁買，但次次落完注就唔記得自己買咗啲乜，所以同我賭錢有着數。」<br> 柏豪則表示家中有古怪新年習俗，就是一踏入新年就要爭相去洗手間，他笑說：「因為係第一個將唔好嘅嘢排出，所以年年成家人都爭廁所用。」<br> 採訪：李珮洳<br> 攝影：陳志嵐<br> 場地提供：MarcoPoloHongkongHotel<br> 髮型：Cliff（HairCorner）、<br> CathyTsui（ViaIlColpo）<br> 化妝：JessicaChan、FrancesHo</p></body></html>