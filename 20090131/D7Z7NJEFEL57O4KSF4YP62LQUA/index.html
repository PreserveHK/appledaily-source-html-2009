<html><header><meta charset="utf-8"><title>頑石點頭：陪維拉玩尋「根」 - 藍鑽石</title></header><body><h1>頑石點頭：陪維拉玩尋「根」 - 藍鑽石</h1><p>做我哋呢行，農曆新年假莫講話眨眼就過，根本係冇放過。放工後撈電視汁，睇重播賀歲片不嬲係新年精神食糧，殊不知今年「1哥台」播嘅片不堪入目，眼火爆！<br> 據講新年前特登連播兩集《珠光寶氣》，係由於有死人戲，刻意避過新年，抵讚；但到新年深宵播嘅電影就嚇死人，嗰套講猜枚嘅擺明侮辱智慧，之後再整套講整蠱人嘅戲，真係無改錯戲名，認真大整蠱。唔通電視台知大家拜年辛苦，想大家早啲搵周公？咁就用心良苦囉。大整蠱嘅仲有韋根，估唔到可以搞掂利物浦，但堅信可一不可再，如果今次對維拉不敗，我就學伍健寫個「服」字。<br> <br> 主客和：阿士東維拉勝<br> 心得：韋根邊有咁多嘴？<br> 近5場往績：LLWLW<br> <br> 藍鑽石<br> 與簡拿華路同日出生嘅囡囡入學，今季大把時間睇波，尤其係意甲。</p></body></html>