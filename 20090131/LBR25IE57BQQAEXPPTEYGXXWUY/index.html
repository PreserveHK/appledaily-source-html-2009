<html><header><meta charset="utf-8"><title>神舟Netbook　大吉大利</title></header><body><h1>神舟Netbook　大吉大利</h1><p>明天初七「人日」，即使預計今年經濟幾差都好，人總要生活，飯照食、工要開、生日一樣要慶祝。明白大家水喉收得緊咗，所以不妨考慮呢部國產「吉」機，平玩、平用送畀男女朋友。有乜咁「吉」？部機無OS你話係咪吉先？唔係同你講笑，絕對玩認真。<br><br>記者︰陸俊雄<br>攝影︰黃子偉</p><p>250GB超大容量</p><p>無OS點開機？即使無Windows，畀個Linux頂住檔先都好。吹脹！神舟Q130X就係Linux都唔畀個你，但依然有人照買佢用，原因係佢有250GB特大容量，係Hitachi的HHD。事實Netbook普通容量都唔見得多，搵到部有160GB已經算係好唔錯，而且起碼過$3,500，現在去到250GB，賣$3,000有找，慳番唔少利是錢，難怪吸引一班講實際的用家。另外，RAM方面，佢亦包埋2GBDDR2，正常Netbook畀1GB你都好畀面。<br> </p><p>+$300裝Windows</p><p>至於OS問題，當然賣機的地方可以幫你「用錢」解決，加$300會幫你裝埋Windows入去，實收$3,299拎返屋企即用。自己裝？唔係唔得，一定要用外置ROM去啓動安裝，用USB手指都唔得。如果本身已有Windows，亦對DOS操作和BIOS設定熟悉嘅，當然不成問題，只係有點兒轉接麻煩。但你煩都係煩一次，你又唔係經常以Format部機為樂，你話係咪先！</p><p>2hrs續航力弱</p><p>如果你本身Buy日本或韓國牌子的外形，咁用國產機去比，真係無得好比。有眼見，白色機的話基本上又係似華碩，但又無華碩咁圓。重量上，連電池都只係1.2kg，不過要輕總有取捨，就係因為只用上3Cell電池，所以咁輕，續航力變相也降低，只得約2小時。而鍵盤方面，也不見得大粒掣，用家要習慣Netbook的通病。至於螢幕算大有10.2"，解析度係1,024×600，夠用但未算突出。</p><p>機身Snap</p><p>Profile</p><p>處理器︰IntelAtomN270<br> 硬碟︰250GBSATA<br> 記憶體︰2GBDDR2<br> 顯示卡︰GMA950<br> 螢幕︰10.2"WSVGA（1,024×600）<br> 無線上網︰802.11b/g<br> 電池︰3Cell（2200mAh）<br> 體積︰258×189×28mm<br> 重量︰1.28kg<br> 查詢︰康藝（23079084）<br> </p></body></html>