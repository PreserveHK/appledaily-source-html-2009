<html><header><meta charset="utf-8"><title>減價期小結算　$1,000買到Valentino</title></header><body><h1>減價期小結算　$1,000買到Valentino</h1><p>上年年尾經濟唔好景，人心惶惶之下一於都要錢唔要貨，開倉減價潮一浪浪撲埋來，就連平時企硬價丁點唔減的富貴名牌都要割價吸水。不少店舖老闆都牙痛咁聲蝕賣，但最着數當然是各位行街精消費者，不論是趁墟還是有心振興市道，出街問十個人，九個幫襯過大大小小開倉場，睇大家四萬咁口與我們分享血拼收穫，就知道佢哋應該執到不少筍貨滿載而歸啦！<br><br>記者：葉雪芯<br>攝影：林栢鈞</p><p>是荷包真係無水，定係大家為安全感而唔放水？這個絕對是千古難題。眼見市道認真差了很多，間間舖都要做減價開倉先有人幫襯，細至樓上小店、大至名牌如Dior、Prada、Chlo囗、LaneCrawford都要推強勁折扣益街坊，甚至連長期熱賣的連鎖潮店I.T、D-mop、Bauhaus、都要開SaleShop抗海嘯，不過大家依然開大水喉落本掃平貨。《衫字經》過去一年介紹了咁多開倉筍料畀大家，都好想知道各位袋咗幾多着數，一於走訪街頭，問吓各位血拼後有乜斬獲先！</p><p>Candy24歲文員</p><p>「今年去咗好多減價場，I.T、D-mopSaleShop去得最多，花咗二、三千左右啦，衫褲鞋襪唔算買得多，因為減價貨好多Size都斷咗碼，要轉戰Accessories。最開心是買咗呢條Diab'Less紫色Scarf，一折價，只係$150，好抵！另外亦有買UGGBoots，因為冬天着Boots可以襯好多Looks，比較化算！」</p><p>Sandy25歲Sales</p><p>「MagazzinGroup減價好抵買，最平幾十蚊就有收穫，買咗最多就係PatriziaPepe，多數係買手袋，大約都係$100-$200一個，聖誕節之前為咗去Party，買了幾個Clutch。年尾差不多花咗千零蚊Shopping啦。」</p><p>Angel25歲行政人員</p><p>「好多開倉，買到頭暈眼花，不過最大收穫都係去LaneCrawford，平時賣過萬，早排減價三折、半價搞掂。我買咗好多褸，最貴一件皮褸都只係用咗$1,800。」</p><p>石小姐19歲大學生</p><p>「去得最多嘅Shopping地點係銅鑼灣、尖沙嘴，去樓上舖或者商場小店Shopping比較多，次次去開倉場都逼滿人，有時都無乜心情買。最有印象係聖誕節期間去Bauhaus買咗好多牛仔褲，一折買Off-season貨都無所謂，主要揀長青款式。最大收穫係去Twist，一千蚊左右買咗個Valentino手袋，超值！」</p><p>Tracy24歲秘書</p><p>「經常見到文章有介紹，但係今年收入少咗，都唔敢買太多。多數去行商場，好多舖頭都有減價，多數買返工衫，買得最多一次係去時代廣場mi-tu，買了好多頸巾同埋長褲，每個Items都係二百蚊左右。」</p><p>Tony26歲會計</p><p>「多數去銅鑼灣同埋中環掃貨，買咗幾件ManilaGrace的風褸，$200左右一件，香港唔太凍嘅天氣就最啱。H&amp;M早排都減到半價，亦買咗唔少CasualWear，總共花費$2,000啦。」</p><p>Ming27歲文員</p><p>「今年九月到年尾開倉多到數唔晒，本身預咗$1,000Budget買嘢，但最後眼見實在太抵，花多咗兩倍錢去Shopping。冬天買外套最着數，所以我見到任何大褸或者Cardigan都會買。買過Anteprima、A.T、INDIVI等牌子，早排GUESSremovalsale都買咗好多大褸，又花咗成千蚊。」</p><p>Hazel2x歲marketing</p><p>「乜都有買，去過b+ab、Seibu買Scarf、牛仔褲、Onepiece裙，另外又有去PedderRed買鞋，總共花咗二、三千，雖然都幾肉痛，但係眼見咁抵，又忍唔住手不停買。不過來年經濟會再差啲，我嘅ShoppingBudget都應該會大減，盡量會買少啲。」</p><p>Crystal28歲營業員</p><p>「今年間間舖都提早咗做減價，經常行銅記百德新街，早在11月就減價了，到聖誕節期間更加大部份減到半價，甚至再低。買過Sin囗quanone嘅裙，仲有買咗Gucci$3,000的手袋，總共花咗$7,000左右，其實咁多減價反而害我用多咗錢㖭！」</p><p>Swallow24歲CustomerService</p><p>「雖然多開倉減價，不過我一向買嘢都好有計劃，年尾目標係買皮褸，減價對我來講最着數就係買平咗幾百蚊！除咗買衫之外，仲有去MarcbyMarcJacobs買SpecialItems，幾十蚊至幾百蚊一件Accessories好抵，呢個冬季總共花咗$3,000左右啦！」</p><p>Sarah18歲學生</p><p>「聖誕節前本來只會預計自己用七、八百蚊買衫，不過因為減價實在太多，價錢低到我唔使點諗就買返屋企。後來I.T、D-mop連開兩間SaleShop，好多朋友約埋一齊去掃貨，搞到最後用咗二千幾蚊。最開心係用六折買咗AnnaSui嘅裙，仲有POUDOUDOU嘅頸巾。」</p><p>Winnie18歲學生</p><p>「平時多數去旺角的小時裝店買衫，不過早排咁多減價開倉，好多名牌子都減到一、二折，有時諗吓買貴少少就有件牌子嘢，即使係過季都抵，所以都慳慳哋用咗八、九百蚊去入貨。主要都係去i.t，用六折價錢買咗Beams的格仔Shirt，仲買咗幾對Converse。」</p><p>Man20歲學生</p><p>「唔算用咗好多錢，都係$1,000左右，去過Magazzin嘅減價場，買咗Imperial嘅Knits，仲有託朋友幫手去樓上潮舖買咗adidas波鞋，半價買咗兩、三對。」</p><p>Sun25歲文員</p><p>「好多減價，平時賣過千，一減去到兩折，平到幾十蚊都有，真係好多筍貨！不過我就買褸同買皮鞋多，都係返工着，去A.P.C用半價買咗一件長褸，用咗$2,000。」</p><p>Vanessa26歲（左）Oscar27歲（右）</p><p>「呢個時候當然是買名牌，以往點都唔減，但𠵱家全世界經濟都唔好，名牌子都要略略減一點。人哋話買手袋可以保值，我就買咗兩個Coach手袋，雖然折頭唔算勁，但都罕有地七折。」<br> <br> 「買了Imperial的Tee，最平$100一件，一年四季都着得。仲有去過5cm、I.T等掃平貨，總共使咗$1,000左右啦。」</p></body></html>