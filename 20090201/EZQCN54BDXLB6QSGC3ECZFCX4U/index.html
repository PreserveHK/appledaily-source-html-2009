<html><header><meta charset="utf-8"><title>溫碧霞斥老闆：太離譜</title></header><body><h1>溫碧霞斥老闆：太離譜</h1><p>Nobu紐約三間店被揭發侵吞員工小費，曾光顧Nobu的香港名人和明星都大表驚訝及反感，溫碧霞一直鍾情這間日本料理，曾光顧紐約總店數次，後來香港開分店，她又專程去試食，對此她昨日在電話中說：「咁做太離譜，因為一般侍應底薪唔會好高，多數係靠小費幫補，如果連小費都畀老闆吞埋，梗係唔公平啦！」</p><p>楊其龍責冇良心</p><p>在香港開設夜店dragon-i及不少日本食肆的楊其龍，也曾幫襯過紐約、倫敦、米蘭及香港等地的Nobu，他在電話說：「員工係公司資產，佢哋幫公司搵錢，咁樣做好冇良心，加上美國飲食業，小費對於員工收入好重要，唔可以刻薄員工。」會否覺得羅拔廸尼路的行徑惡劣？他說：「雖然我好鍾意睇佢做戲，不過相信唔係佢作出管理嘅決定。」<br> 另外，曾到訪世界各地的Nobu的行政會議成員葉維義太太葉梁美蘭也說：「我聽到呢件事好扣分，佢（指羅拔廸尼路）又唔係冇錢，呢啲係人哋血汗錢，我自己讀書時都做過侍應，知道好辛苦先賺到幾蚊美金。」<br> 採訪：林妃</p></body></html>