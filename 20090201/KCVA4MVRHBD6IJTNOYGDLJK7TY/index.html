<html><header><meta charset="utf-8"><title>鼻咽癌青年　激勵身邊人</title></header><body><h1>鼻咽癌青年　激勵身邊人</h1><p>記者早前親身將愛心福袋送予患有癌病的28歲青年阿傑，任職客戶服務員的阿傑不煙不酒，卻不幸罹患鼻咽癌。近日更第三度癌病復發，全身癱瘓，惟他仍積極面對人生，還激勵身邊親友「活好當下」。當他收到蘋果基金的愛心福袋，看到滿載的食物及日用品，一臉滿足地說：「潤膚露係我用開嘅牌子，樣樣都好啱使！更重要係有人關心我！」</p><p>一度放棄自己</p><p>說到病況，原來阿傑曾一度放棄自己，卻因金融風暴，令他重拾人生目標。「我本身唔鍾意亦唔識同其他人相處，冇事嗰陣日日諗住搵錢，朋友叫我出去玩我都一口拒絕。但我今次癌病復發，又咁啱金融風暴，啲朋友個個嚟到都苦瓜咁面，見到我積極面對病魔，大家傾陣偈，佢哋就放鬆番晒，搞到我都開心番，原來分享喜悅係咁正㗎！」<br> 阿傑坦言，當親友們看到他骨瘦如柴地躺在病榻上，仍勇敢面對治療的副作用，未有放棄，即激起他們的鬥心。「我本來已經唔想再生存落去，但原來我仲可以激勵到身邊嘅人！先知我以前只不過係生存緊，𠵱家先係真正咁生活。我想快啲練到坐輪椅，咁就可以落街陪阿爸阿媽飲茶啦！」<br> 為讓更多有需要人士能與他一樣分享到被關懷的喜悅，他呼籲善長捐款支援蘋果基金的「送暖行動」，讓這有意義的活動得以延續下去。<br> <br> 社會服務<br> 報料熱線：29290000<br> 社會服務熱線：29908288<br> 蘋果日報慈善基金：29908688<br> 傳真：37112468<br> 網上捐款： http://charity.atnext.com/donate <br> 各類表格： http://charity.atnext.com/forms <br> 電郵：mailto:sservice@appledaily.com<br> <br> 蘋果日報慈善基金<br> 電話：29908688<br> 傳真：37112468<br> 電郵：mailto:adfund@appledaily.com<br> 網址： http://charity.atnext.com <br> <br> 蘋果日報慈善基金接收捐款戶口<br> 恒生銀行：368-006565-001<br> 中國銀行：012-898-00067655<br> 滙豐銀行：580-198836-001<br> 渣打銀行：447-0-667059-3</p></body></html>