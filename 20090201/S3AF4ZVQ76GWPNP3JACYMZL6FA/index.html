<html><header><meta charset="utf-8"><title>李英愛經理人被指借長今騙財</title></header><body><h1>李英愛經理人被指借長今騙財</h1><p>韓國女星李英愛主演嘅韓劇《大長今》大受歡迎，噚日有韓國傳媒報道佢嘅經理人李周烈利用觀眾恨睇續集呢一點發放假消息，聲稱將會開拍《大長今2》而收咗投資者幾億韓圜，前日佢就因為涉嫌詐騙罪被江南警署邀請助查，報道仲話負責《大長今》海外版權嘅公司職員都有份。李周烈強調自己清白，警方亦幫佢平反話冇件咁嘅事。</p></body></html>