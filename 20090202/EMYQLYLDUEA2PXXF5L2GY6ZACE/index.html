<html><header><meta charset="utf-8"><title>馮仁昭四圍超<br>台北醒獅派利是群情洶湧　飛輪海陷人海救Fans - 馮仁昭</title></header><body><h1>馮仁昭四圍超<br>台北醒獅派利是群情洶湧　飛輪海陷人海救Fans - 馮仁昭</h1><p>台灣組合飛輪海已經落實喺呢個月27、28日喺紅館開騷，佢哋話除咗香港之外，仲會去新加坡同北京開演唱會，下個月就會去大馬開騷，4月就去上海，之後先返台灣開演唱會。吳尊話：「能夠站上紅館開個唱是所有歌手的夢想，當然我們也不例外。去年來港舉行演唱會時，紅館正進行裝修，現在知道我們即將在設備更完善的紅館開演唱會，簡直是美夢成真。」<br> 飛輪海喺大年初四開始，一連三日喺台灣幾個城市為新碟舉行簽唱會，噚日佢哋一身紅色服裝，喜氣洋洋喺台北西門町同過千名歌迷拜年，又舞獅又大派過百封利是，但唔使5分鐘就被搶清光，搞到差啲暴動！有歌迷仲喺人堆中跌倒，飛輪海即刻上前扶起女fans。</p><p>放假敍天倫</p><p>噚日四子接受訪問話出道以嚟，今年係頭一次享受到一個較長嘅年假，足足有七、八日假，幾位成員各有節目，好似汪東城過年期間就陪媽咪去拜天公，吳尊陪爸爸到澳洲旅遊，炎亞綸陪家人去日月潭度假，辰亦儒就去咗小島休息。</p></body></html>