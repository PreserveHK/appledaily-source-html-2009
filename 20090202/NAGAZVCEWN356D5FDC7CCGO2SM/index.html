<html><header><meta charset="utf-8"><title>金手指：女要高潮？搵有錢佬! - 孫柏文</title></header><body><h1>金手指：女要高潮？搵有錢佬! - 孫柏文</h1><p>孫柏文睇前宗主國嘅《泰晤士報》報道，話根據一個大型調查，女性性高潮頻率，係同佢男伴收入有直接關係。男伴收入越高，女性性高潮嘅頻率亦越高。<br> 根據觀察，雖然冇性高潮都好似唔影響女性繁殖力，科學家話人類進化得出呢個現象，係因為歷代鍾意有錢佬嘅女人，下代生存機會大大提升。即係喺適者生存嘅世界裏面，邊個DNA可以學愛有錢佬，邊個嘅DNA就可繼續流傳。</p><p>適者生存保後代<br></p><p>當然，有好多有錢佬真係好肉酸、難接受，所以人類再進化，提升有錢佬引發女性高潮頻率，女性只要鍾意高潮，就會鍾意有錢佬。所以真係為啲前投行家女伴嘅性生活質素擔心。<br> 女性《金手指》fan屎可能會話：「《泰晤士報》報道嘅調查，肯定係嗰啲英國鬼妹啦！咁cheap。」錯！其實個調查係喺大陸做，訪問咗1500個有男伴嘅大陸女性。聽完我咁講，港女《金手指》fan屎可能會再話：「仲衰！北姑。」</p><p>港女DNA危危乎</p><p>不過就係港女們呢個反應，令我非常擔心。因為當有錢佬畀唔到高潮啲大家都知非常清高嘅港女時，港女DNA就會失傳，呢個就會係人類嘅悲劇啊！<br> 最後，我想同一眾兄弟講，下次你老婆或女朋友話：「你搵多啲錢，我就開心。」就唔好懶醒反問：「有幾開心先？」因為就係有高潮咁開心。<br> 孫柏文</p></body></html>