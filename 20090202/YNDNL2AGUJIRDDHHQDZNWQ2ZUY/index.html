<html><header><meta charset="utf-8"><title>小盒突破</title></header><body><h1>小盒突破</h1><p>未真正到春天，多個妝牌已經爭先推出最新春妝，不過講到夠噱頭，必要數首次推出彩色Palette的BobbiBrown，一盒有齊35種夢幻彩虹色眼影，完全脫離Bobbi一向啡啡沉沉的作風，顏色任你配搭。怕太Colorful唔識化？唔怕唔怕，Bobbi即將推出新著作──《BobbiBrownMakeupManual》美容彩妝百科全書，由淺入深教你化妝要訣，讓你簡易地掌握專業化妝師的化妝技巧，十分鐘內締造完美妝容！<br><br>文：車路路<br>攝影：林栢鈞<br>模特兒：Sabina@Elite<br>化妝：DoubleTam<br>髮型：ZapTang@Chin.G</p><p>＊注目春日妝物</p><p>一向以自然妝容為主導的BobbiBrown，首次突破一貫作風，顯出俏皮的一面，啓發自BobbiBrown於NewYorkFashionWeek時隨身帶備的多用途「Funkit」，創製出限量版BobbiBrightsEyePalette。盒仔細細卻有齊35隻不同繽紛顏色，不論是粉紅、綠、藍、還是紫色等都有齊。另外，EyePalette盒裝外形設計獨特，摺合式設計內更附有大鏡子，隨時補妝轉妝Mix&amp;Match都得，方便到極！</p><p>彩虹眼妝StepbyStep</p><p>先在眼頭位置塗上#Buttercup鮮黃色眼影。</p><p>緊接鮮黃色眼影，在眼中央位置塗上草綠色眼影#MachaGreen。</p><p>眼尾位置用上寶藍色眼影#BlueDenim，搽的時候可以輕輕將顏色拉向眼尾，令眼形顯得更修長。</p><p>為令眼形更深邃，可以用BobbiBrown的招牌眼線LongWearGelEyeliner畫上眼線。
</p><p>＊任配示範三招</p><p>35色又點止化一個妝？隨手拎起化妝掃就可以隨心配襯，睇埋以下示範三個完全不同的眼妝，點玩點配即睇！</p><p>浪漫紫藍煙熏眼</p><p>先在整個眼窩位搽上淡灰色眼影#Periwinkle作打底，再在眼摺位搽上薰衣草色#UltraViolet為主色，最後可以將薰衣草紫色眼影搽在下眼線位，令眼妝更為統一。</p><p>至醒目！藍×黃眼</p><p>在眼窩位塗上灰藍色眼影#Cornflower作底色，然後在眼摺位搽上天藍色眼影#SeaFoam，下眼線位則可以塗上蛋黃色眼影#DayGlow，撞出對比效果。</p><p>至Cute暖色眼</p><p>帶紅的暖色系，大部份人怕將它搽在眼簾上會浮腫，其實只要不近眉，就能減少浮腫。先在眼簾搽上淡橙色#Coral，在貼近眼線位搽上橙色#HoneyBell，最後在下眼線位塗上粉黃色#DayGlow，眼睛顯得更明亮。</p><p>Bobbi化妝說明書</p><p>Bobbi新作《BobbiBrownMakeupManual》美容彩妝百科全書，滙聚Bobbi由入行至今二十五年化妝經驗精髓！當中超過二百張相及插圖，配合詳盡的彩妝指引，更有「締造完美妝容的十個步驟」指南，令你在10分鐘就可以化出超完美妝容。連我也睇到停唔到！</p><p>查詢：BobbiBrown（22658928）</p></body></html>