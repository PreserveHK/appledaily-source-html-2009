<html><header><meta charset="utf-8"><title>謝安琪阿爸支持做財神</title></header><body><h1>謝安琪阿爸支持做財神</h1><p>謝安琪（Kay）去年頒獎禮大豐收，今個新年她做財神大派利是，她更毫不肉赤，她笑說：「雖然市道都係唔好，不過我好鍾意見到人哋恨利是時個開心樣。」她指每年派利是的支出約五位數，但她只要收父親一封利是已夠回本，她說：「我阿爸咁多年來都好大手筆，再加埋其他親戚嗰啲收入都唔錯㗎。」<br> 與Kay同公司的鄧健泓和孫耀威，則希望早日派利是，鄧健泓說：「我有諗過成家立室，但最快都要兩年後先開始plan。」早前身體不適的老孫曾入院檢查身體，報告顯示其身體狀況甚佳，他說：「我肝腎功能好好，只會威唔會虧。」</p><p>未計劃買樓</p><p>此外，有周刊報道指張繼聰老婆謝安琪一朝富貴，去比華利山買豪宅，張繼聰昨日出席活動時說：「乜啲劇情變得咁快，好似拍《珠光寶氣》咁，一時話我窮，一時又話富貴買樓，我都好想買塊地自己起樓，總之𠵱家我哋冇計劃過買樓。」<br> 採訪：李珮洳<br> 攝影：陳慧安<br> 場地提供：采蝶軒（山頂廣場）<br> 髮型：Michael（Toni&amp;Guy）,Eve（POP）,Sunny（HairCulture）<br> 化妝：JohnathanY,Yen,Becky<br> 服裝提供：HarveyNichols,NumberLock</p></body></html>