<html><header><meta charset="utf-8"><title>HDTV開倉　42"全高清$5,000有找</title></header><body><h1>HDTV開倉　42"全高清$5,000有找</h1><p>逆市購物都好講轉數！手頭子彈有限，又想平執AV電器，最佳辦法就係等開倉掃平貨！國產牌子CONTEX一口氣推出7款高清電視大優惠，其中42"全高清LCDTV更低至五五折，$4,999就有交易！唔識CONTEX無所謂，據講呢批產品全部行「BGrade」SamsungPanel，雖未至於頂級，但單憑大廠力撐，仲使乜驚！<br><br>記者：陳國輝<br>攝影：梁細權<br>Model：Cody@PureModels</p><p>1080p睇克勤標汗</p><p>雖則高清電視售價一再下滑，但講到萬元一部FullHDTV可謂少之又少，好似呢款CONTEXLT-4208H咁作價$5,000有找，更屬罕有！佢行1080p全高清顯示，屏幕闊度達42"，放喺大廳絕唔失禮。但對比度同埋光亮度只算一般貨色，特別係試播李克勤Blu-ray嗰陣，背景暗位勁黑，令整體畫面失去層次感。輸入端子方面支援三組HDMI、兩組AV以及一組色差，無論接駁PS3遊戲機、藍光播放器或者高清機頂盒，都能夠一次過插晒，唔使換嚟換去咁煩。<br> </p><p>克勤演唱會實試</p><p>Profile</p><p>尺寸：42"<br> 解像度：1,920×1,080<br> 對比度：600:1<br> 光亮度：550cd/囗<br> 反應時間：6ms<br> 輸出端子：3組HDMI、AV、色差、VGA<br> <br> LT-4208H<br> 原價：$8,999<br> 開倉價：$4,999</p><p>細廳之選：減5"慳$400</p><p>同樣支援1080p全高清顯示，但區別係對比度為750:1，反應時間則達到12ms，表現較42"機優勝，假如屋企個廳較的骰，不妨考慮玩37"電視。</p><p>LT-3788H　<br> 原價：$6,999<br> 開倉價：$4,599</p><p>1080i房仔機$800有找</p><p>如果想買番部細尺寸電視喺睡房或書房度用，今次開倉就有部15"電視俾你揀，最爆除支援1080i訊號之外，仲提供HDMI接駁其他影音器材，減價後只售$799，齋用嚟打機或臨瞓前睇吓電視節目，咁玩又唔錯喎！</p><p>Profile</p><p>尺寸：15"<br> 解像度：1,280×800<br> 對比度：220:1<br> 光亮度：250cd/囗<br> 反應時間：8ms<br> 輸出端子：HDMI、AV、色差、VGA、耳機</p><p>19"至32"打機煲碟至啱</p><p>若筆直只有$1,000至$3,000，亦可以揀19"至32"共4款嘅高清電視。功能接近，包括1080i輸入訊號、配HDMI端子以及提供4種圖象模式，巨芒加高清，打機、煲碟勝任有餘。</p><p>LT-1918N（19"）　<br> 原價：$1,999<br> 開倉價：$999<br> <br> LT-2218N（22"）　<br> 原價：$2,699<br> 開倉價：$1,699<br> <br> LT-2608W（26"）　<br> 原價：$3,699<br> 開倉價：$2,299<br> <br> LT-3228W（32"）<br> 原價：$4,399<br> 開倉價：$2,699</p><p>$400掃7"電子相架</p><p>𠵱家乜都講環保，曬相似乎不合時宜，呢次開倉有兩款分別7"及8"嘅電子相架，售價約$400起錶，功能唔錯，支援SD、MMC以及CF三類記憶卡，另外仲可經USB2.0接駁落PC抄相，選擇Slideshow隨機播放，夠晒環保！</p><p>DPF701<br> 原價：$790<br> 開倉價：$389&#13;</p><p>DPF801<br> 原價：$990<br> 開倉價：$589</p><p>$239玩高清手指
</p><p>嫌機頂盒太貴嘅話，不如考慮吓呢款USB高清手指。佢勝在操作方便，插落電腦就玩得，跟機再附送天線同埋遙控器，除穩定性不足，間歇性出現跳格情況外，只要個芒解像度高，想睇無狗牙高清節目，可謂話咁易！</p><p>DTV01<br> 原價：$499<br> 開倉價：$239</p><p>ChannelOne（25807911）<br> 灣仔集成中心地舖G2B</p></body></html>