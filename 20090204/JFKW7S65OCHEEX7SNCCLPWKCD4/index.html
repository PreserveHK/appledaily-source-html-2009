<html><header><meta charset="utf-8"><title>Netbook輕裝3GModem<br>Let'sMove!</title></header><body><h1>Netbook輕裝3GModem<br>Let'sMove!</h1><p>剩番3日就到渣打馬拉松，想成為最快衝線嗰個，除咗要經常Keep住練習，仲要識掌握輕、快嘅步速！講到輕同快，立即就諗起最新嘅Netbook──LGX110（HSPA），佢維持1.19kg之餘，更首度內置3GModem，插好SIM卡，收到手機網絡嘅地方隨時可以上網；比起四圍搵Wi-Fi，梗係流動性勁好多啦！<br><br>記者：陳國輝<br>攝影：譚盈傑<br>Model：Phoebe</p><p>極速每秒7.2MB</p><p>特區政府力谷Wi-Fi都有一段日子，港鐵、商場或休憩場所，隨時搵個Hotspot都唔難！但談到流動性始終棋差一着，例如筆者採訪當日就嚟到青衣工業區，嗰度偏僻指數連巴士站都無，仲想上網？咪使旨意！呢個時候如果部Netbook裝埋3GModem就方便喇，X110標榜單撈及上載速度分別達7.2Mbps或2Mbps，雖則呢個「極限」從來甚少機會睇到，但只要有網絡覆蓋，即使身處荒山野嶺，問題照樣解決。筆者就即場上網並試睇串流片段，撈《蘋果》網頁嗰陣，與寬頻上網無乜分別，表現流暢；但睇《蘋果動新聞》及YouTube短片時，即發生輕微窒格，甚至曾經出現中途斷播，表現唔多穩定；如果齋用嚟上網或者喺Facebook上載照片嘅話，應該無乜大問題。</p><p>上網測試<br>耍iPhone縮放技</p><p>查實用10吋芒睇網頁已經足夠，但係佢再玩類似iPhone的局部放大功能，感覺似睇緊兩個芒咁過癮。</p><p>睇YouTube微窒</p><p>單撈Flash網頁尚算流暢，但當測試睇YouTube時，就發生輕微窒格情況，而且有部份細圖（畫面右下角）仲一直撈唔到㖭！</p><p>細Notebook1/3</p><p>其實內置HSPA嘅Notebook，早一、兩年前已有，但講到好似X110咁的骰及輕型，則尚算首次。X110重量只有1.19kg，平日單手托起喺餐廳或搭巴士度用，感覺都好方便；更重要係體積只有正常Notebook的三分之一，可輕鬆放入手袋，搭埋內置3GModem，完全合乎Out-door用家需要。<br> 娛樂功能都唔差，特別要讚係支援SRSWOWHD及SRSTruSurroundXT兩種電影音效格式，用嚟煲戲最啱；但X110唔跟DVD-ROM，想抄電影落部腦最好先經過USB就方便啲！</p><p>BodySnap</p><p>LGX110（HSPA）<br> 售價：$880<br> （預繳$2,700及簽約24個月）</p><p>Profile</p><p>處理器：IntelAtomN2701.6GHz<br> 系統：GenuineWindowsXPHome<br> 記憶體：1GBDDR2<br> 硬碟：160GB<br> 屏幕：10吋<br> 端子：3組USB、VGA、RJ45、Mic-in<br> 體積：261.8×180×19-31mm<br> 重量：1.19kg<br> 顏色：黑、白<br> 查詢：3香港（31628888）</p></body></html>