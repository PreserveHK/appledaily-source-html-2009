<html><header><meta charset="utf-8"><title>Miley笑亞洲人眼細</title></header><body><h1>Miley笑亞洲人眼細</h1><p>憑電視劇《樂壇Teen后》（HannahMontana）走紅嘅人氣偶像MileyCyrus，近日因為一張相而闖下大禍。事緣Miley同六名朋友合照時，齊齊做出一個揶揄亞洲人眼細嘅動作，最諷刺係張相裏面仲有Miley嘅亞裔朋友。喺張相公開後，唔少亞洲人團體向Miley發炮，話佢係年輕人偶像，竟然做埋啲種族歧視行為，要求佢公開向亞裔人道歉，但Miley暫未有回應。</p></body></html>