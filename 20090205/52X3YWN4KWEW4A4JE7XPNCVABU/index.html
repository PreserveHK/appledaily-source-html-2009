<html><header><meta charset="utf-8"><title>ThomsoniDTV19"內置高清接收器</title></header><body><h1>ThomsoniDTV19"內置高清接收器</h1><p>Thomson新返iDTV會有19"及22"，型號為iDTV-19L07及iDTV-22L07，大小啱啱好可以放入睡房及小客廳使用，本身已內置有升級版高清接收器，可以睇到H.264及MPEG-2格式影像，咁即係代表用家只要插上天線，就可以睇晒香港所有高清或標清頻道。而採用內置式機頂盒既可慳位，接駁上亦方便好多，唔使被一堆電線縛死。</p><p>新EPG電子節目表</p><p>屏幕解像度為1,440×990及1,680×1,050，而且行到1080p，畫面質素起碼有一定保證，而輸入介面更有2組HDMI，在22"以下吋數都算少見，同時駁住Blu-ray碟機同XB360都無問題。機身更內置有最新EPG電子節目表功能，記得舊的EPG只能睇到一個頻道，新版就可以一次Check晒多個頻道，即刻知道有咩節目好睇，方便好多！</p><p>Profile</p><p>尺寸：19"/22"<br> 解像度：1,440×990/1,680×1,050<br> 光度：300/囗/300cd/囗<br> 對比度：1,000:1/1,000:1<br> 反應時間：5ms/5ms<br> 查詢：冠恒集團（31851030）</p></body></html>