<html><header><meta charset="utf-8"><title>iPhoto'09人臉辨識<br>「劉華測試」準到離譜！</title></header><body><h1>iPhoto'09人臉辨識<br>「劉華測試」準到離譜！</h1><p>數碼相機玩認樣、追笑面唔係新鮮事；最近蘋果新推《iPhoto'09》，喺「電腦」內亦加入認人功能，更過人之處係會根據相中人樣貌，自動分類、再分Folder幫你存放好，認真方便到震！為咗測試吓佢嘅認人能力，我哋專登搵來劉華––嘅劇照俾佢認，結果發現《iPhoto'09》竟然係好貪新忘舊。<br><br>記者、攝影：許福合</p><p>認人程序StepByStep</p><p>《iPhoto'09》係《iLife'09》其中一個軟件，主要提供睇相及相片管理功能，今次新版本最吸引首推可以認人分類相片；玩法是一開始先提供一個「樣」做版，於相片下按「Name」就會開始認人手續，如果相片內有人臉，就會出現白框，用家可以縮放人臉範圍，之後再打個名畀佢，咁就完成喇！當然若想準繩度高啲，手動咁加多幾個樣版就更好。</p><p>Step1</p><p>按左邊Face鍵，右邊所點選相片就開始做人臉分類。</p><p>Step2</p><p>預備劉華多年來經典劇照，睇《iPhoto》認人功力。</p><p>Step3</p><p>框出人臉後，就會被標示出來，可以輸入名字做樣版。</p><p>Step4</p><p>完成後，「水松木板」介面上，就會多咗一個Face分類。</p><p>實試劉華變面劇照<br>正面</p><p>《游龍戲鳳》:笑臉劉華，面形變晒都照認無誤；同時相中另外嘅人都有被標示出來。</p><p>側面</p><p>《游龍戲鳳》：呢個求婚嘅認真Look，得番半邊「側面」睇唔晒都認人成功，超勁！<br> </p><p>半禿</p><p>《投名狀》：玩到半禿！身邊女性朋友可能對你反面不認人，不過iPhoto都認到。</p><p>變面</p><p>《投名狀》：一臉鬚再加頂毛毛帽，諗住會考起iPhoto啦，點知都係呃佢唔倒。</p><p>02舊相</p><p>《無間道》：呢次考年份！《無間道》已經係02年作品，差唔多7年前個樣都無問題。</p><p>83舊相</p><p>《神鵰俠侶》：呢次再變態啲，83年嘅神鵰大俠；今次真係考起iPhoto喇，但都嬲唔落啦！</p><p>《iPhoto'09》其他實用功能<br>地點分類</p><p>Place會以相片附有嘅GPS或輸入拍攝地點嚟分類，瀏覽旅遊相最啱。</p><p>電子相簿</p><p>將相片自動製作成一頁頁瀏覽嘅電子相簿，並且可加入拍攝地點等資料，好有紀念價值。</p><p>查詢：Apple（800908988）</p></body></html>