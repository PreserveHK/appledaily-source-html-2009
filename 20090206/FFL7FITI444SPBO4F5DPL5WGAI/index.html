<html><header><meta charset="utf-8"><title>ECupBaby升級　單反小龍女</title></header><body><h1>ECupBaby升級　單反小龍女</h1><p>睇Miyoko條水着寶寶片段，嘩！「Baby!ShakeHerBody!」37吋真係好震撼呀！咳唔……37吋係我部高清電視嘅尺寸。難怪Miyoko出咩活動都俾班龍友對龍眼昅到實，不過今日Miyoko唔做Model，話要舉起部單鏡反光機做小「龍」女。落到舖，左揀右揀，揀咗Canon部EOS5DMarkII；識嘢！ComeOn，ShotMeBaby！<br><br>文：㩒釘華<br>攝影：譚盈傑<br>Model：Miyoko@StageModels</p><p>專業影相高清拍片
</p><p>「影相我都好專業㗎！」點專業法呢？「唔遲到囉！」Good！Miyoko今日好似遊客咁到旺角影音舖揀單鏡相機，話要做女版龍友──小龍女。「我想影啲前面清、後面濛嘅相，最好可以拍埋片。」近期最紅嘅D-SLR，售貨員先生首推可以拍攝全高清影片嘅5DMarkII，行足數FullHD1,920×1,080（16:9）解像度，影片流暢度每秒30格，聲音方面可錄立體聲並以LinearPCM儲存，仲可以用自家EF鏡頭，包括一系列魚眼、廣角、微距及遠攝鏡頭嚟拍片。<br> 聽見一堆數字同英文，Baby不斷點頭，夢遊完就拋低一句：「等我攞出去試吓機先！」平時成日畀啲長炮短炮隊住，Baby揸機個手勢都好專業，試機有板有眼，Zoom近Zoom遠擒高踎低拗腰仲玩自拍。全片幅CMOS影像感應器、DIGIC4影像處理、ISO25,600：「全片幅？DIGIC4？唔……呢部5DMarkII，真係……好重！」</p><p>1080i自己拍寶寶</p><p>玩完一輪相機，睇佢個勢都係混吉多，好彩遇着係男Sales，見到靚女試得咁開心仲介紹埋部CanonXHA1S過佢玩，1080i高清解像度、20倍光學變焦、DIGICDVII數碼影像處理器、同步拍攝200萬像素相片……「即係點？」即係好Pro，即係你可以自己拍高清水着寶寶外傳，校服寶寶又得，Lolita寶寶都得呀！𠵱、𠵱。</p><p>Baby西菜試Snap</p><p>旺角十大奇景</p><p>Profile
</p><p>型號：CanonEOS5DMarkII<br> 感光元件：2,100萬像素CMOS<br> 感光度：ISO100-25,600<br> 連拍速度：3.9張<br> 屏幕：3吋<br> 體積：152×113.5×75mm<br> 重量：810g<br> 查詢：中原電器（27719822）<br> 地址：旺角西洋菜南街48及1A舖</p></body></html>