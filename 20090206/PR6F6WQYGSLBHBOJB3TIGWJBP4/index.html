<html><header><meta charset="utf-8"><title>孖咇踩場　嘉欣遭搶鏡<br>學友色𠝹湯唯冇膽除衫</title></header><body><h1>孖咇踩場　嘉欣遭搶鏡<br>學友色𠝹湯唯冇膽除衫</h1><p>由岸西執導、林嘉欣和鄭伊健主演的新片《親密》，前晚舉行首映禮，雖然以透視裝到場的嘉欣自爆拍戲時愛上伊健，但依然被姍姍來遲的撐場嘉賓湯唯和張學友搶盡風頭。下月將合作拍攝岸西執導愛情喜劇《月滿軒尼詩》的學友和湯唯，前晚互笠高帽，湯唯謂有意搵港男做男友學廣東話，學友則自嘲不夠大隻，故不會除衫拍親熱鏡頭，又笑言自己只有感性，沒有性感。</p><p>著名編劇岸西執導的首齣電影《親密》前晚在金鐘舉行首映禮，男女主角林嘉欣和鄭伊健均有到場。向來被批評欠穿衣品味的嘉欣前晚依然故我，穿上一條白色透視裙示人，但裙子中間卻突兀地加上三條粗黑橫間，顯得不倫不類。</p><p>嘉欣自爆愛伊健</p><p>嘉欣前晚在台上自爆拍戲時愛上男主角伊健，更不避嫌公開大讚名草有主的伊健心地善良兼有禮貌，將來搵男友會以他為目標，可惜仍不及姍姍來遲的嘉賓湯唯和張學友搶鏡。湯唯和學友下月將合作拍攝岸西的第二齣作品《月滿軒尼詩》，故前晚畀面撐場，雖然大會早已安排兩人於首映儀式結束後才現身，但現場焦點仍全數落在他們身上。<br> 學友和湯唯合作的愛情喜劇《月滿軒尼詩》，講述一段因相睇而產生的故事，前晚兩人接受訪問時互笠高帽，學友說：「同湯唯已經相睇咗，佢OK，幾隨和，同我想像差唔多，真人同睇電影一樣，佢喺《色，戒》中做得好好。」湯唯則謂很開心見到學友，但對要用廣東話講對白感到很大壓力，有記者提議她找個港男做男朋友學廣東話時，她即笑着說好。<br> 湯唯在《色，戒》中有三點盡露的激情戲，前晚被問到《月》片會否有親熱鏡頭時，她大賣關子叫大家到時看電影。學友則笑言拖手接吻好基本，但覺得自己不夠大隻，所以不會露點演出，他說：「我咁多場演唱會都冇除衫就知，我對拍戲有信心，除衫就冇信心，而且我冇性感，邊有性感底線，我有嘅係感性。」</p><p>　</p><p>稱無權干涉加價</p><p>學友去年被雷曼債券拖累，傳聞慘蝕4,000萬，日前更宣佈今年會全面復出，但他強調片酬不是接拍的考慮因素，電影是否在香港拍攝才是最重要的要求。對於迪士尼逆市加價一事，身為大使的學友醒目地說：「唔知年票有冇加呢？我就無權干涉，但係會問吓公司佢哋有乜嘢改變，總之影響到邊個都唔好啦。」<br> 此外，林嘉欣昨日到迪士尼出席情人節宣傳活動，被問到情人節會如何度過時，她說：「其實情人節唔只情人，向家人朋友示愛都一樣得。」現時感情空白的嘉欣又透露新年期間有趁機在桃花樹下兜圈，希望早日有桃花運出現。<br> 採訪：藍文浩　攝影：林德雄</p></body></html>