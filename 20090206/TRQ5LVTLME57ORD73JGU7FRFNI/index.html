<html><header><meta charset="utf-8"><title>拍拖看緣份<br>諸葛梓岐心儀李家傑</title></header><body><h1>拍拖看緣份<br>諸葛梓岐心儀李家傑</h1><p>諸葛亮第63代後人、模特兒諸葛梓岐（Marie），昨日與官恩娜和汪圓圓到又一城，出席情人節朱古力活動，齊齊自製心形朱古力。Marie近日先後與恒基地產主席李兆基長子李家傑及Neway二太子薛嘉麟（Ernie）傳出緋聞，問情人節會跟誰過節，她笑說：「已經block晒工作，會食飯慶祝，同邊個係秘密。」</p><p>「佢好有文化」</p><p>Marie聲稱與兩位緋聞男友只是好朋友，更大讚二人說：「Peter（李家傑）係一個我好尊重嘅朋友，佢個人好好，教我好多佛學，好有文化，係一個讀好多書嘅人。」至於曾拍到與Marie手拖手的Ernie，Marie這樣說：「大家係好朋友，多謝關心，佢都好nice、孝順，作為佢朋友真係唔錯。」問到拍拖會否考慮男方的家底，她說：「唔會，人哋嘅事，最緊要開心，有緣份先可以拍拖。」<br> 採訪、攝影：LawWaiMan</p></body></html>