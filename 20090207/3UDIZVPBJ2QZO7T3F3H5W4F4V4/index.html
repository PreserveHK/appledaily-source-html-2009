<html><header><meta charset="utf-8"><title>薛凱琪怨房祖名夜蒲</title></header><body><h1>薛凱琪怨房祖名夜蒲</h1><p>薛凱琪（Fiona）昨日凌晨接受吳君如主持的電台節目《嘩！嘩！嘩！打到嚟！》訪問，她堅決否認曾與房祖名和方大同拍拖，但又自爆不喜歡太靚仔的男仔，即時被吳君如打蛇隨棍上說：「佢哋兩個都唔係靚仔吖！」Fiona即時失笑，過後才尷尬補鑊說：「佢哋唔係唔靚仔，我只係話自己唔鍾意靚仔，唔代表唔靚仔嗰啲我都要鍾意。」</p><p>母禁越軌</p><p>Fiona更坦言曾怨房祖名每次有夜蒲新聞都要由她代答，故曾要求男方不要在她宣傳重要工作期間被偷拍到夜蒲照。她又指房祖名和方大同都是好男仔，但她卻同時跟兩人傳出緋聞，會擔心別人覺得她才是最賤格的一個。其後Fiona大談過去的拍拖經歷，指母親家教甚嚴，她16歲初戀時被媽咪棒打鴛鴦，其母更暗示她不許做出越軌行為。<br> 撰文：林妃</p></body></html>