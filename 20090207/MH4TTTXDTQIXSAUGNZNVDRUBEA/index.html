<html><header><meta charset="utf-8"><title>藝人反應<br>「藝人壓力大　條路好難行」</title></header><body><h1>藝人反應<br>「藝人壓力大　條路好難行」</h1><p>99年因為拍艷照而退選的亞姐孫亞莉昨日自殺身亡，在她的死訊傳出後，過去曾與她合作的藝人都感到非常惋惜。<br> 曾與孫亞莉於電影《每天嚇你8小時》及《金雞》合作的導演鄒凱光，對孫亞莉自殺身亡感到可惜，他說：「聽見梗係唔開心啦，可能佢一時諗唔開。其實我同佢冇聯絡，對佢印象都好模糊，只記得佢好性感同好惹火。」</p><p>譚小環：一個好乖嘅女仔</p><p>當年同屆亞姐亞軍饒珮君說：「我記得同佢同屆參選，佢因為拍性感相退選，我覺得每個人都應該珍惜生命，要正面解決問題。」<br> 亞視藝人黃麗梅早年主持亞視節目《今日睇真D》也曾訪問孫亞莉，由於大家都是從內地來港發展，所以特別留意她，黃麗梅呼籲大家要珍惜生命，「藝人壓力好大，條路都好難行，但冇問題係解決唔到嘅。」<br> 孫亞莉退選後曾參演過多套電影，她在02年與譚小環合作電影《日本少林》，雖然兩女對手戲不多，但因孫亞莉樣子甜美，平時在片場中很有禮貌，所以譚小環至今仍記得她，「佢係一個好乖同好有條件嘅女仔，我記得空檔時佢有喺片場同我打招呼。」<br> 藝人王秀琳（Mango）曾在電影《每天嚇你8小時》與孫亞莉合作，她記得對方身材不俗，雙方在拍攝時間中有閒聊，王秀琳表示無論是何人，她都認為以自殺來了結生命是很可惜，更會令家人很傷心。<br> 曾與孫亞莉合作過半年的前經理人Samson昨晚對記者說：「近年我同佢失去聯絡，我知圈中佢同古惠珍比較熟，聽到佢死訊，我都好唔開心。」<br> 本報記者</p></body></html>