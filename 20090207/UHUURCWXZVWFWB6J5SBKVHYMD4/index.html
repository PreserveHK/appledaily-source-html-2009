<html><header><meta charset="utf-8"><title>MEGUMI誕6.6磅囝囝</title></header><body><h1>MEGUMI誕6.6磅囝囝</h1><p>去年奉子成婚嘅日本性感女星MEGUMI，噚日凌晨喺東京嘅醫院為樂隊DragonAsh主將老公降谷建志生咗個囝囝，B仔重6.6磅，母子平安。MEGUMI暫時會專心湊仔，未有復出計劃。另外，啱啱出咗新細碟《命運共同體》嘅DragonAsh，下月3號會喺東京代代木公園舉行一場免費戶外演唱會。</p></body></html>