<html><header><meta charset="utf-8"><title>春色抵步　帆布鞋當道</title></header><body><h1>春色抵步　帆布鞋當道</h1><p>最近天氣回暖不少，各大品牌都趁機開始推出春夏09新裝。成個冬天見慣了黑黑沉沉，雖然AllBlack係型，但好多時候都無驚喜，好似日日如是！來到春夏季顏色就多到層出不窮，再加埋花花Patchwork等圖案，淨係見到都興奮。就連美牌Keds及SperryTop-Sider都唔例外，今個春夏新推大量勁Sharp色Vintage布鞋，好着兼易襯，愛美嘅姊妹們最好有一對傍身。<br><br>記者：陳諾堯<br>攝影：梁細權<br>Model：Christine@Jamcast<br>Makeup&amp;Hair：cocowong.hk　<br>Wardrobe：BEAMSTee、LoveGirlsMarket、LoveBoat、HappyFactory</p><p>中性女生彩爆帆布鞋</p><p>相信大家都知道Sneakers係代表靜悄悄嘅人，而擁有90年歷史嘅Keds帆布鞋正正就是「Sneakers」輕便鞋，因為佢嘅橡膠鞋底令人行路時好鬼靜，質地通爽舒服，鞋底唔太硬好着過一般較厚底布鞋，就算着嚟做運動或舟車勞頓都可以，似足小學時穿着的白飯魚！Keds中的Champion款式可謂最經典，小尖頭唔使穿鞋帶都着得落，最正就係越出越多色，好適合春夏天的ColourfulLook。個人心水係彩藍×紫色兩溝版，睇落顏色配搭得靚又唔太搶，着裙着褲點都襯到，仲可以同伴侶一人一對情侶裝。另外一款Keds都係潮人至愛，特別係日系潮人，PRO-Keds其實係1949年創造的籃球鞋款，鞋身高筒鞋底較厚，款式和Converse差不多，但Details、顏色同鞋款就比較多元化。</p><p>Cutie妹必冧花花Slip-on</p><p>嫌綁鞋帶麻煩？Slip-on可能更適合你，Keds嘅布鞋種類繁多，非常大眾化，實有一款啱心水。我本身唔太鍾意Slip-on，買親都係有鞋帶，覺得有鞋帶始終無咁單調，好唔慣着啲淨色又無Details嘅鞋款。但係Keds嘅Slip-on就有啲唔同，因為大部份都係有Themes有圖案，所以着上腳都唔覺得寡，反而全身唔好着得太花就仲好，推介RainbowSlip-on，夠Colourful之餘圖案又開心，你會唔會都係睇中佢？</p><p>型女熱捧Kedettes</p><p>唔鍾意着Sneakers嘅女士們，想有時Casual啲但又表現到女性美，咁揀着Kedettes就Fit晒！Kedettes係Keds中女裝HighWedge系列，船踭舒服唔難行，着起嚟仲令對小腿睇落纖瘦好多。最正就係款式一啲都唔Out，襯迷你裙、短打或SkinnyJeans都得，可以平日當輕便鞋咁着，而且香港唔係咁多地方有得賣，所以出街包你甚少撞鞋。</p><p>OldSkool帆船潮鞋</p><p>SperryTop-Sider帆船鞋一向多色又經典，創立多年亦有不少忠實粉絲，款式雖然同一般帆船鞋無乜分別，但勝在色彩配搭夠特別。近年勁流行格仔風，所以今季Top-Sider都專登推出了一系列Bahama格仔鮮色鞋履，一睇就知佢型，就連本地潮店連卡佛、D-mop同PedderRed都特登引入，據公關透露深藍色×紅藍格仔款是今季最Hit，睇嚟我都會入呢個色，最易襯又有個性。</p><p>查詢：<br> （a）D-mop（28082825）<br> （b）LaneCrawford（21183638）<br> （c）MVP（23847381）　<br> （d）NovoConcept（31216600）<br> （e）PedderRed（21183581）<br> （f）Quarter（23116221）<br> （g）Sincere（25442688）&#13;</p></body></html>