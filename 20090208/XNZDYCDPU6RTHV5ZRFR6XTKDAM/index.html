<html><header><meta charset="utf-8"><title>SJ晒冷曼谷大塞車</title></header><body><h1>SJ晒冷曼谷大塞車</h1><p>韓國SM家族晒冷騷噚日喺泰國曼谷舉行，有份演出嘅SuperJunior（SJ）、SHINee同張力尹前日做代表舉行記者會，未知係咪因為個騷由舊年延期到𠵱家先舉行，fans等到好心急，有成13,000人湧去會場支持，令附近交通一度癱瘓，搞到SJ用完泰文打招呼後，都忍唔住叫大家守秩序。另外，SJ-M七子日前喺當地為百事拍廣告嘅造型曝光，打扮充滿青春氣息。</p></body></html>