<html><header><meta charset="utf-8"><title>秋官避嫌唔敢拖謎女郎</title></header><body><h1>秋官避嫌唔敢拖謎女郎</h1><p>鄭少秋昨日夥拍呂慧儀和羅蘭出席節目《謎》拜神儀式，提到近日鹹豬手頻現，無綫即送上一碟拜神燒豬手給秋官贈興，秋官笑言：「我未識得將手巾穿過人身體。」擺明揶揄魔術鹹豬手。</p><p>無綫節目新一輯《謎》即將開拍，今輯共有25集，由羅蘭取代上輯的王貽興，夥拍鄭少秋和呂慧儀一起任主持，昨日三人齊集將軍澳電視廣播城參與拜神儀式，羅蘭以一身英女皇造型現身，獲扮演王子的秋官吻手背，謎女郎呂慧儀則繼續以性感姿態現身，酥胸半露兼露長腿。</p><p>「唔識手巾穿人體」</p><p>有記者追問秋官對無綫出現鹹豬手的看法，大會即時送上拜神燒豬手給秋官贈興，秋官接着說：「原本我喺節目要玩魔術，不過我唔識將手巾穿過人身體，燒豬之謎就係同謎女郎唔准握手，跳舞就得。」問到秋官與女藝人合作會否避忌，他慎重地說：「當然有界線，大家要溝通清楚，女士要打醒精神保護自己。」<br> 呂慧儀今輯會繼續以性感裝束擔演謎女郎，可會擔心成為近日無綫鹹豬手的目標，她說：「唔驚，呢啲嘢度度都有，但電視城我又真係唔知道，都係睇報紙先知咁大件事，都係要靠自己小心啲。」<br> 採訪、攝影：卓寶花</p></body></html>