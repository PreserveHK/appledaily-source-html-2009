<html><header><meta charset="utf-8"><title>賀歲票房華語片威晒<br>馮仁昭四圍超：《家有囍事》收2334萬No.1 - 馮仁昭</title></header><body><h1>賀歲票房華語片威晒<br>馮仁昭四圍超：《家有囍事》收2334萬No.1 - 馮仁昭</h1><p>隨住新春假期過去，今個賀歲檔期差唔多可以埋單計數，截至前日為止，票房冠軍係谷德昭執導嘅《家有囍事2009》，齣戲上映17日，約收2,334萬元。</p><p>畢佬第四</p><p>第二位只係輸個馬鼻，就係上咗25日，票房收2,325萬嘅《赤壁決戰天下》；第三位係動畫《崖上的波兒》，《崖》片上映23日，約收2,317萬。新年就只有呢三部賀歲片票房過2,000萬，《家》片上映日數少過其餘兩部戲，能夠有呢個成績，當然可喜可賀。<br> 排第四嘅係畢彼特（BradPitt）主演嘅《奇幻逆緣》（TheCuriousCaseofBenjaminButton），齣戲上咗18日約收1,955萬。第五位嘅《超級零零狗3D》（Bolt3D）上映16日，約收1,464萬；第六位係劉德華主演嘅《游龍戲鳳》，上映16日約收1,170萬，成績真係麻麻！<br> 至於大衞法蘭高（DavidFrankel）執導，畢彼特前妻珍妮花雅麗絲頓（JenniferAniston）主演嘅《馬利與我》（MarleyandMe）上映18日約收690萬，齣戲口碑唔錯，但收得一般，令馮仁昭有啲意外。</p></body></html>