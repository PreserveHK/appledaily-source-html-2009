<html><header><meta charset="utf-8"><title>「司機似瞓着咗衝埋嚟」<br>九巴撼中線上客紅巴　釀四車相撞八人傷</title></header><body><h1>「司機似瞓着咗衝埋嚟」<br>九巴撼中線上客紅巴　釀四車相撞八人傷</h1><p>【本報訊】長沙灣元州街昨晨有雙層九巴失控，狂撞紅色小巴車尾，將它推前撼向一輛綠色小巴。紅色小巴繼而翻側鏟上行人路，再碰及路邊一輛空載的士，結果造成八人受傷，當中一人傷勢嚴重。有目擊者稱，紅色小巴在中線停車上落客，九巴司機則「好似瞓着咗，冇收油係咁衝埋嚟！」警方及巴士公司正調查車禍原因。</p><p>車長暫停職務</p><p>肇事雙層空調九巴2F線，由慈雲山（北）開往長沙灣長荔街。巴士公司回覆稱，巴士屬富豪超級奧林比安型，車長10米，6年車齡，上月17日通過例行檢驗。姓蘇（58歲）車長入職30年，固定駕駛2F路線，昨清晨5時半開工，肇事時是他第一轉車。對於有目擊者指車長「瞓着咗」，發言人稱車禍原因有待調查，車長已被暫停駕駛職務。<br> 另外三輛涉案車輛，分別是由葵涌浩景臺往深水埗的411號綠色專線小巴、往荃灣福來邨的紅色公共小巴，以及空載的士。<br> 警方稱，昨晨6時45分，紅色公共小巴沿元州街中線西行至東京街交界處，為了讓慢線的綠色專線小巴切線駛出停車；但尾隨巴士收掣不及猛撞紅色小巴車尾，將它推前再撞綠色小巴。紅色小巴餘勢未了向右翻側，衝前鏟上行人路，再碰及停在路邊的空載的士。<br> 不過，目擊車禍經過的林姓男子稱，綠色小巴在中線停車上落客，「巴士行最尾，個司機好似瞓着咗咁，冇收油係咁衝埋嚟！見佢（巴士）來勢洶洶，我本來上架紅Van，即刻縮一縮。」</p><p>紅色小巴翻側</p><p>意外後現場一片凌亂，玻璃碎片散滿一地。紅色小巴翻倒行人路，車頭凹陷毀爛，擋風玻璃甩脫。九巴左邊車頭毀爛，半邊擋風玻璃被扯下。綠色小巴車尾損毀，車頭越出快線。的士車頭泵把及右前門輕微損毀。傷者包括的士及兩輛小巴的司機（42至60歲），以及兩輛小巴共5名男女乘客（39至75歲），當中綠色專線小巴女司機傷勢嚴重，其餘4人情況穩定，3人出院。</p></body></html>