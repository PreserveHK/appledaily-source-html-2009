<html><header><meta charset="utf-8"><title>OLYMPUSμ9000　10倍偷攝力</title></header><body><h1>OLYMPUSμ9000　10倍偷攝力</h1><p>就係佢喇！每日佢都會坐喺公園睇書，本來只係想遠遠見佢一面，不過自從買咗OLYMPUS呢部μ9000，就決定咗要為佢影張相留念。點解咁大膽？因為μ9000雖然無支長長鏡頭，但係竟然有10倍光學變焦遠拍功能，有咗佢就可以匿喺一邊慢慢影！<br><br>記者：許福合<br>攝影：周旭文<br>Model：Leanne、Sam@PureModels&#13;</p><p>10倍光學變焦</p><p>之所以睇中μ9000，全因為機身雖然係數碼相機嘅體形，不過令人意外地有支10倍光學變焦鏡頭，早幾年差不多Size相機就只能有小小3倍變焦，相比真係分別好大㗎。鏡頭焦距相當於28-280mm，代表遠距夠強同時，亦可當28mm廣角使用，非常實用。不過今次睇中遠攝能力，只要坐埋一邊就可以勁影夢中情人，但當真埋位要影時，竟然緊張了，手都震埋，好彩μ9000具備雙重防手震，利用CCD移位及提高感光度，可幫助減低相機晃動對畫面嘅影響，加上Zoom緊時，又靜又快，好容易就可捕捉到想影嘅畫面。</p><p>標準身形</p><p>μ9000使用個金屬機身，手感極好，即使具備10倍變焦能力，機身厚度都仍Keep到有31mm，都算係標準身形，而相片更高達1,200萬像素，拍到相片因為高解像，可以在電腦上放大睇，真係連相中人毛孔都唔會錯過㗎。不過最幫到用家都係會自動選擇人像、夜景人像、風景、微距及運動場景，可輕易拍出靚相。相機另外仲有全景相片合成與美肌模式，前者可拍出360度環型相片，而後者令相中人肌膚更亮麗，絕對係羨慕死人。</p><p>Profile</p><p>感光元件：1,200萬像素CCD<br> 光學變焦：10倍<br> 記憶卡：xD<br> 感光度：ISO50-1600<br> 屏幕：2.7吋<br> 電源：專用鋰電池<br> 體積：96×60×31mm<br> 重量：225g<br> 查詢：OLYMPUS（23762150）&#13;</p><p>同場加映<br>μ7000大芒入門版</p><p>μ7000有點似μ9000入門版，解像度亦達1,200萬像素，但變焦能力只有7倍，機背屏幕比μ9000強，用3吋大芒；機身顏色提供黑、銀、藍三種選擇。</p><p>FE-301019種場景</p><p>FE-3010同樣係1,200萬像素數碼相機，但單薄機身只能有3倍變焦，主打入門級玩家，有多達19種拍攝場景模式，亦具備最多16個人人臉對焦功能。</p><p>μ1070唔凸鏡頭</p><p>μ1070亦係1,200萬像素，玩3倍變焦式潛望鏡頭；鏡頭唔凸出機身，機面趟蓋除可作開關，亦有鏡頭保護功能。
</p></body></html>