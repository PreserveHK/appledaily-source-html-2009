<html><header><meta charset="utf-8"><title>洪金寶嘲天明鹹豬手渣</title></header><body><h1>洪金寶嘲天明鹹豬手渣</h1><p>洪金寶前日到鰂魚涌UChannel接受訪問，談到兒子洪天明成為「魔術鹹豬手」嫌疑犯之一，洪金寶不怒反笑說：「太曳啦，佢啲手勢咁渣俾人發覺，佢識魔術都唔出奇。掃背啫，但如果摸胸就唔啱。」</p><p>「叫佢精啲」</p><p>談到以前電影圈會否有鹹豬手，洪金寶表示若果心態是專登「抽水」就絕對有問題，他說：「不過有啲係friendly同happy嘅抽水，好似我當日喺美國拍戲，有個女仔一見到就同我擁抱，仲主動錫我一啖，老婆望到問佢做乜，HowdoIknow？只係drykiss，唔係濕嘅。」<br> 至於會否問洪天明求證，洪金寶說：「唔問，由佢發揮，惟有叫佢精啲。」洪金寶又笑言若果返回古代男人可以三妻四妾，有100個後宮都沒有問題。<br> 採訪、攝影：李珮洳</p></body></html>