<html><header><meta charset="utf-8"><title>中環在線：非洲騷亂中聯石化失茅台 - 李華華</title></header><body><h1>中環在線：非洲騷亂中聯石化失茅台 - 李華華</h1><p>非洲馬達加斯加爆發騷亂，總統逃離首都，政權變天，連地球另一邊嘅香港都感受到餘震。話說喺馬達加斯加有石油業務嘅中聯石化（346），佢哋駐當地辦事處都受到破壞同搶劫。</p><p>辦事處被劫</p><p>據中聯石化講，當晚有人趁亂劫掠總統府附近商業區店舖，佢哋駐當地嘅辦事處被人撬開鐵門、打爛玻璃窗，4部電腦同3000幾蚊美金被人搶走，啲賊仲連幾箱茅台都唔放過！好彩嘅係，咁啱嗰晚辦公室冇人，所以員工都平安大吉，算係不幸之中嘅大幸。<br> 大家最擔心嘅，係中聯石化業務有冇受騷亂影響？公司就話，辦事處只係負責接待工程技術人員，企業總部位於當地3113油田所屬區內，所以對相關工程冇實質影響喎。<br> 大家可能會問，騷亂有冇影響到佢哋股價？咁啱得咁蹺，噚日中聯石化停牌，所以唔知道。</p></body></html>