<html><header><meta charset="utf-8"><title>中環在線：獅王7800萬省招牌 - 李華華</title></header><body><h1>中環在線：獅王7800萬省招牌 - 李華華</h1><p>獅子行滙控（005）股價近日先至稍為喘定，跟住又傳出裁員千人嘅負面消息，之不過，獅子行使錢就似乎唔係好慳家。噚日英倫報章《金融時報》報道，話滙控旗下私人銀行，將會斥資1000萬美金（大約7800萬港紙），聘請廣告公司WWP，重新打造佢嘅環球私人銀行業務品牌，以重建客戶信心云云。<br> 呢次係獅子行喺04年，同倫敦商人銀行SamuelMontagu及Republic作出品牌整合後，另一次進行品牌美容。</p><p>使錢唔慳家</p><p>不過，舊年私人銀行嘅Accumulator（累計認購期權）業務，已經令客戶損手唔少，加埋金融海嘯後咁嘅時勢，獅子行仲大灑銀彈搞廣告，難免令人𢱑晒頭。</p></body></html>