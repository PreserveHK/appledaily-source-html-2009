<html><header><meta charset="utf-8"><title>蘇菲拍拖訪韓狂飛吻</title></header><body><h1>蘇菲拍拖訪韓狂飛吻</h1><p>法國女星蘇菲瑪素（SophieMarceau）噚日拖埋男友飛去首爾，為佢代言嘅珠寶品牌CHAUMET展開三日兩夜嘅宣傳活動。相隔9年再訪韓嘅蘇菲同男友出閘時表現恩愛，有講有笑，蘇菲仲大受歡迎，獲兩位着住韓服嘅小朋友獻花，搞到佢心花怒放，沿途不斷風騷揮手兼狂送飛吻。</p></body></html>