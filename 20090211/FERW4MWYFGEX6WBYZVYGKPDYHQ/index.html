<html><header><meta charset="utf-8"><title>土耳其人攻旺角　MK焗薯</title></header><body><h1>土耳其人攻旺角　MK焗薯</h1><p>旺角不只人多車多，就連街頭小食款式也夠多，蒲MK唔食番兩串都對自己個五臟廟唔住。雖然已有各國美食店，日日大排長龍，不過新挑戰者仍然不斷湧現，個個都想分一杯羮。最近又有小食舖殺入旺角大展拳腳，一間係由土耳其人主理嘅焗薯店，另一間係充滿台灣風味嘅麵線舖。貪新忘舊嘅香港人真有口福，又有新口味等你試。<br><br>記者：王震遠<br>攝影：周錦文、譚盈傑<br>模特兒：Isha@StageModels</p><p>攪一攪薯不同</p><p>上年愛爾蘭瘋薯殺入旺角，引起了小記對食薯條的熱愛，但最近又有新歡，是在轉角發現的一間焗薯店。名叫「薯皇」，名稱改得沒錯，出品焗薯果然「薯」不簡單。試過後頓時發現跟其他焗薯不同，口感帶點煙韌，但又不失薯味，不似一般焗薯的味道那麼單調。細看菜單，發現每一項均有牛油同芝士，原來奧妙就在此處。客人一落柯打，便會馬上加上牛油同芝士，再用刀仔不斷的攪拌，焗薯馬上變得更香。每個薯仔也給店員清洗亁淨，連皮都可以食。</p><p>保溫機應付港客</p><p>到薯皇，總見一位笑容燦爛的外國人，正是土耳其籍的店主Frehat，因娶了一位香港人，所以簡單的廣東話也會說。來港年半，之前在本地一家土耳其餐廳做經理，後來開設了薯皇，原來Frehat來港前　已在土耳其售賣焗薯三年。Frehat特地在土耳其訂製了一台薯仔焗爐，而且為了應付港人愛快的性格，收銀機旁邊還放了一個保溫機，Frehat笑說，「呢台機械只為香港而做。」</p><p>經典焗薯$22</p><p>加入了粟米、豌豆、蘑菇、紅蘿蔔等素食食材，醬料令味道帶點酸味很醒胃，是素食者的推介。</p><p>ModelIsha試食：「口感有啲似薯茸，好腍身，感覺好homemade。」</p><p>人氣推介<br>a.	墨西哥焗薯$28</p><p>配上了辣豆、辣免治牛肉，辣味十足且惹味，充滿了墨西哥風情。</p><p>b.	意大利焗薯$25</p><p>淋上Frehat炮製的雞肉沙律醬，味道惹味，整個吃了也不感滯。</p><p>c.	吞拿魚焗薯$26</p><p>餡料為吞拿魚茸和雜菜，一啖蔬菜一啖吞拿魚，味道很清新。</p><p>d.	米飯布丁$18</p><p>以奶、糖和飯做的甜品，以白米替代西米，口感特別滑溜。</p><p>食客話</p><p>Marco：「墨西哥焗薯個醬幾惹味，有少少酸，下次都會再食。」</p><p>（左）龔小姐：「豆同粟米好夾，又有薯香味。」（右）鄭先生：「有牛油味嘅薯仔，好好味。」</p><p>薯皇（60283969）<br> 旺角花園街1A號舖</p><p>長龍港版阿宗麵線</p><p>港人不只愛日本菜，支持台灣小吃的粉絲亦大有人在。先有像士林雞排的大雞大在紅磡開張，再有麵線陸續殺入。阿升麵線除了名字跟台灣的阿宗麵線有點相似，就連裝修也有點阿宗影子。訪問時正值假日的下午，店前人龍一個鐘依然不絕，可見其麵線的魔力。Stella與幾位合夥人開設阿升，理由簡單，就是自己愛吃。Stella本身從事飲食業，另一位拍檔則在台灣做貿易，巧合下遇上阿宗麵線的供應商，取得跟阿宗相同的貨源和秘方，機會如此難得，決定將此寶島味道帶回香港。為了讓店舖靈魂更傳神，除了食材來自台灣，就連紙袋、匙羮亦是，Stella還親自企街，觀察阿宗的服務方式幾個小時來偷師。</p><p>大腸麵線（細）$12（大）$18</p><p>新鮮大腸處理時間達五小時，務求亁淨。以秘製調味粉配煮好湯底和麵線。湯底帶濃郁的柴魚香味，麵線幼身口感很好。</p><p>台式花枝4粒/$10</p><p>花枝丸炸香後加上黑椒、鹽作調味。口感有別於墨魚丸，表皮脆口企身，內裏綿得像棉花糖。</p><p>鹽酥雞（細）$15（大）$24</p><p>以去皮雞髀肉，拍上來自台灣的炸粉炸香。雞肉細嫩不嚡口，炸粉十分薄身，甘香鬆脆。</p><p>食客話</p><p>鄧小姐：「麵線味道適中，大腸有大腸味，咬落幾爽口。」</p><p>鄧先生：「花枝丸比較辣，香料較香口。」</p><p>Carman：「台灣試過阿宗，呢度湯底好似阿宗，味道唔鹹幾OK。」</p><p>阿升麵線（31884818）<br> 旺角弼街60A</p></body></html>