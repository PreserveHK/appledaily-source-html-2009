<html><header><meta charset="utf-8"><title>中環在線：工行蟬聯全球銀行一哥 - 李華華</title></header><body><h1>中環在線：工行蟬聯全球銀行一哥 - 李華華</h1><p>雖然喺金融海嘯下，銀行業面對嚴峻嘅資本壓力同經營挑戰，不過有實力嘅始終無懼風浪，站穩陣腳。華華噚日喺彭博資訊睇到，截至今年1月底，工行（1398）成為首家總資產超過10萬億人仔嘅內地銀行，仲繼續穩居全球市值第一嘅上市銀行地位，達1850億美金。<br> 工行可以領導群雄真係唔簡單，𠵱家全球金融機構公佈錄得超過1萬億美元嘅減值同損失，但工行喺舊年8月已扭轉亁坤，淨係專注做國內貸款，既可避過全球信貸緊縮嘅衝擊，又做到全球最賺錢嘅銀行。<br> 華華諗，工行家陣有1.7億客戶，相等於俄羅斯同加拿大人口總和，如果以中國13億人口計，即每7.6人就有一個喺工行開戶，果然係「人多好辦事」！</p></body></html>