<html><header><meta charset="utf-8"><title>「阿彌陀佛，我無教」<br>賭王身家縮水見法王求福</title></header><body><h1>「阿彌陀佛，我無教」<br>賭王身家縮水見法王求福</h1><p>賭王何鴻燊早前自爆賭場印銀紙，無懼《福布斯》指他身家縮水。他前晚陪信藏傳佛教的女兒超雄見大寶法王，為港人求福，更謂自己是無宗教，「信又得，唔信又得」，一貫的認叻本色。</p><p>以扶貧關愛做主旨的「無限慈懷基金」，前晚在君悅舉行成立籌款晚宴，藏傳佛教第十七世噶瑪巴大寶法王泰耶多傑、不丹皇后QueenMotherAshiTshringPem、楊紫瓊、日本前國腳中田英壽、賭王何鴻燊、周汶錡、余安安、鐘錶美女胡敏珊及男友龐維仁等，都有出席支持。</p><p>壽仔想見皇后</p><p>早前被《福布斯》爆身家縮水，其後認威自稱賭場印銀紙的賭王何鴻燊，由篤信法王的長房女兒何超雄陪着到場。他謂未見過大寶法王，他說：「𠵱家去見，個女好信佛，佢今日帶我去見吓。」見大寶法王講甚麼？賭王笑笑口說：「阿彌陀佛囉，我信又得，唔信又得，好似中央咁，我無（宗）教。」認真倒米，賭王又不自求多福，他說：「求香港人好。」<br> 中田英壽專程來港出席，他謂也想見見不丹皇后，身邊經常多女伴的中田，問到情人節如何度過？他即說：「沒甚特別，返日本過。」&#13;</p><p>楊小娟求生女</p><p>呂良偉與楊小娟也是虔誠信徒，呂良偉說：「我祈求畀力量香港，敬老扶貧，自己就冇乜特別想。」身旁的太太楊小娟則謂想追多個仔女，她說：「想生，不過唔知可唔可以問呢啲？」她稍後將與關之琳到四川興建學校及老人院。<br> 採訪：LawWaiMan　攝影：ChenWaiOn&#13;</p></body></html>