<html><header><meta charset="utf-8"><title>麟李玩不文嚇親關淑怡<br>阿倫罰鹹豬手牧場揸奶</title></header><body><h1>麟李玩不文嚇親關淑怡<br>阿倫罰鹹豬手牧場揸奶</h1><p>李克勤和譚詠麟再度攜手合作「左麟右李」演唱會，前晚演出第10場，近日魔術鹹豬手事件熱爆全城，他們聯同錢嘉樂在台上拿鹹豬手新聞大開玩笑，並大講有味笑話，阿倫更抵死笑指應將鹹豬手放逐到牧場。</p><p>共12場的「左麟右李」演唱會，前晚在新裝修後的紅館舉行第10場個唱，吸引了關淑怡、宣萱和范徐麗泰等來捧場，李克勤和譚詠麟在台上又唱又跳之餘，更聯同錢嘉樂拿近日熱爆全城的魔術鹹豬手新聞大開玩笑。</p><p>錢嘉樂促閹割</p><p>錢嘉樂先在台上氣憤表示要將鹹豬手閹割，阿倫附和說：「太嚴重，計我話應該將鹹豬手捉去牧場做嘢，等佢日日揸奶，揸到手軟，揸到驚。」兩人你一言我一語大講有味笑話，引得全場爆笑，但卻有教壞細路之嫌。<br> 前晚關淑怡擔任表演嘉賓，她在台上大讚瘦身成功的阿倫肚腩不見了，但卻慘遭阿倫食豆腐說：「因為去咗你個胸度，你係唔係成日掛住返屋企餵奶？」令關淑怡尷尬非常。原本前晚的個唱是最後一場，但因加開了13及14日兩場，所以前晚「麟李」演唱會後即拉大隊到尖沙嘴宴請一班工作人員慶功，順道恭賀克勤新碟大賣。</p><p>吃烚雞蛋喼弗</p><p>克勤接受訪問時坦言因為個唱，日日只吃烚雞蛋及白飯度日，阿倫更埋怨日日食「鞋底雞扒」過活，難怪兩人前晚都放鬆肚皮，不過克勤接受訪問時說：「因為仲有兩場演唱會，所以我都要keep住，但健身教練都叫我唔使再節食，佢話我太瘦，只係得120幾磅，不過我知阿倫平日都有偷食，因為佢嘴角成日有油水，今次演唱會我最意外就係阿倫原來係識震波㗎。」<br> 採訪：王崇穎、葉雪<br> 攝影：陳俊強</p></body></html>