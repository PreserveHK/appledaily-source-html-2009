<html><header><meta charset="utf-8"><title>隔牆有耳：《電盈之歌》寸小小超 - 李八方</title></header><body><h1>隔牆有耳：《電盈之歌》寸小小超 - 李八方</h1><p>小小超私有化電盈，遭小股東批評唔公道，有人改寫容祖兒金曲《我的驕傲》諷刺小小超，呢首歌仔近日網上廣泛流傳，可見有人確係犯眾憎到極，連社聯主席陳智思都受牽連。<br> 因為社聯前日頒發「商界展關懷」獎狀畀電盈，裁員、減薪又虧待小股東都竟然係良心企業，令人嘩然，陳智思俾人鬧到暈，佢話其實對電盈所為不以為然，又笑言今年攞獎嘅公司唔好太高興，事關日後不能隨便裁員，否則付出商譽代價可能好大。</p><p>練乙錚暗示隨時起身</p><p>電盈成為眾矢之的，唔加入鬧爆行列都可能變成人民公敵，小小超嘅《信報》被質疑報道電盈私有化時小罵大幫忙，主筆練乙錚亦受牽連，《信報》編輯部發出聲明，指從來冇為記者、編輯同作者設下採訪報道同評論嘅限制，總之以事論事，不煽情。<br> 練乙錚噚日喺專欄度表態，話因為成件事冇政策涵義，亦同政府施政無關，所以冇興趣評論。佢又話如果證實「種票」係李澤楷或盈科高層授意，佢樂得早點「復得返自由」，又話好懷念看海的日子，似在暗示可以隨時起身。</p><p>《電盈之歌》</p><p>寄調《我的驕傲》<br> Priceinyourvotes　為我改寫下半生<br> 雲霧裏　找到我　失去的　萬八金<br> 難明白　被騙的　能活得這樣勇敢<br> 誰讓法律能與佢　蒙混過程來甩身<br> Seehimfry,he'sproudtofryuphigh<br> 不因種票搖擺　只因佢有錢派<br> Believemehecanfry,he'sfryingitskyhigh<br> 假使佢算神話　因數碼港大晒<br> （假使佢有成績　咁你才最愉快）<br> Priceinyourvotes,numbereight就像最初<br> 唯獨佢　偷取我　股票　套現<br> 人疲累　願證監　能為我覆核訴寃<br> 難論有罪誰對錯　程序卻無人可阻<br> 我盼有一天將佢挖地埋<br> 昂然地對佢老竇說　是借着你歪風<br> 佢覺得光榮私有化……叻晒</p></body></html>