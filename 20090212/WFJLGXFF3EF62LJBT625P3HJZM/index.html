<html><header><meta charset="utf-8"><title>YoonA畢業獲表揚</title></header><body><h1>YoonA畢業獲表揚</h1><p>韓國組合少女時代嘅YoonA同SooYoung噚日齊齊高中畢業，着住校服出席畢業禮嘅YoonA大受歡迎，同學仔都爭住同佢影相留念，由於佢提高咗學校嘅知名度，仲獲校長頒發特別獎表揚㖭。下個月升格做大學生嘅YoonA，將會同大佢一截嘅男星權相佑喺4月首播嘅MBC新劇《CinderellaMan》入面談情。</p></body></html>