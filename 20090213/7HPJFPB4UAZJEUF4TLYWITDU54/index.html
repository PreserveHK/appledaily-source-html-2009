<html><header><meta charset="utf-8"><title>李準基、金荷娜印尼扶貧</title></header><body><h1>李準基、金荷娜印尼扶貧</h1><p>韓國男星李準基同女星金荷娜前日飛往印尼，逗留一星期幫助一對居於貧民區嘅小兄弟建設新家園。染咗頭髮嘅基哥，同孭住小背囊作四眼妹打扮嘅金荷娜出發前心情興奮，握拳表示會全力以赴，而佢哋呢次愛心行善嘅情況，將於下月喺電視有得睇。此外，曾與金荷娜合演韓片《戀愛第6年》嘅尹啓相前日因腦膜炎入院，預計日內出院。</p></body></html>