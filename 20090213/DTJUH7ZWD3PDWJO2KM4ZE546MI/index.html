<html><header><meta charset="utf-8"><title>金手指：歐洲賓架點呃港女 - 孫柏文</title></header><body><h1>金手指：歐洲賓架點呃港女 - 孫柏文</h1><p>特區有兩樣嘢多──港女同鬼佬賓架。因港女鍾意男人嘅幾個特質，例如要條友係鬼佬（仲要唔係美、英人，因為唔夠浪漫）、使錢豪爽、睇落收入高等，鬼佬賓架就好似kinder出奇蛋咁，一條友滿足晒所有慾望。<br> 不過孫柏文知道，面對金融海嘯港女可能夢碎，因為賓架不再風光。不過就算金融海嘯，根據blogger朋友beatster供料，原來港女仲未放棄。</p><p>富貴全賴福利好</p><p>佢寄電郵過嚟話：「仍有許多女子懷有『嫁個好賓架』的想法。<br> 搵個好歸宿，係千千萬萬女子的夢想。作為目擊證人，曾經目睹女子接過歐洲哥兒名片時，雙眼是如何放光。<br> 對呀，他名片上的title是VP，住在大潭某某灣的兩千呎公寓，平日外出消費，刷的是AmEx白金公司卡，而他的座駕，是一輛超型的跑車。<br> 但親愛的，33歲的他，實際年收入不到百萬。在銀行界，不過是一個比小薯更小薯的人物。他的title及福利，一是因為香港分公司規模細、人數少；二是因為歐盟稅制鼓勵公司出低人工，不過高福利給員工。</p><p>低稅率救番港男</p><p>當他花的錢大都是公司的，當然豪爽。一旦被裁員，要回祖國找一份合理的工作，稅後所賺的，可能比女子現在實賺的更少。」<br> 唔想又嚟自由市場結論，原來港女死死氣返來溝港男嘅原因，全賴我哋行之有效嘅低稅率政策！<br> 孫柏文<br>  http://phatdat.blogspot.com </p></body></html>