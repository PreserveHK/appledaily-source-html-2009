<html><header><meta charset="utf-8"><title>Double情人禮物　男女有份</title></header><body><h1>Double情人禮物　男女有份</h1><p>情人節傳統禮物，不嬲好睇唔好使。就算手錶、領呔等，一年幾個大節加生日收幾次，再等使都變唔等使。不過，有時送禮講份心意，加上若果對方因為你份禮物而會心微笑，之前懊惱買咩禮物的心情都會一掃而空。今日為天下愛侶略盡綿力做次丘比特，介紹４Set共８件的減價IT產品，為博紅顏一笑，不妨睇睇。<br><br>記者︰陸俊雄<br>攝影︰陳盛臣<br>Model︰Debby、Sam@PureModels</p><p>4Set對對碰
</p><p>８件精緻IT產品平均減$200至$300件，仲順便幫大家做埋Matching。若你話A襯B唔夠好，B襯C覺得仲好啲喎。得，點話點好，大家出發點都係想另一半開心啲啫！</p><p>SetA　面紅KittyDC</p><p>唔係講笑，這部貓頭相機在影相時，HelloKitty會面紅起來。男生可以扮若無其事叫女友企定定影相，突然見到HelloKitty會面紅，想唔有意外驚喜都幾難。蝴蝶上的閃石亦唔係普通貨，係Swarovski水晶，全日本限量1,000部。別當佢玩具無料到，實情也有500萬像素。</p><p>米奇3.5"相架</p><p>其實唔可以單用相架來形容這iriverjapan的出品。佢有3.5"的螢幕，可播片播歌，支援AVI、MPEG4和MP3格式，當鬧鐘、月曆和喇叭亦得。用完HelloKittyDC影相，即刻放入去播Sweet晒！</p><p>SetB　球形MP3</p><p>同樣是iriver交叉Swarovski的出品，球形MP3播放器加上兩隻小圓耳朵，成了米奇頭。內置1GB，可放240首情歌。小巧精緻，當飾物戴都不錯。</p><p>共震小喇叭</p><p>這個I-Ball好神奇，係喇叭來的，但拎上手唔會有聲，惟有放在玻璃或木板上，藉震動來發聲。送給要型愛酷的男友最好不過。</p><p>SetC　在家Send短信</p><p>除內置Wallpaper外，呢部Dectphone更可插入手機SIM卡發放SMS；就算手機有時要休息叉電，都有辦法繼續以短訊向另一半傳情嘛。</p><p>Kitty首部藍芽</p><p>HelloKitty女粉絲最開心，因為貓兒最近推出藍芽Hands-free，而且最厲害佢只有8g，最啱愛輕巧的女生，最多連續6小時行到邊傾到邊。</p><p>SetD　超視覺之娛</p><p>男友愛打機煲碟，最好投其所好。這Oculon的2D眼罩，戴上後可看到投影至最大37"的畫面。佢對應PS3、Xbox360、Wii和DVDPlayer，夠使夠用喇。</p><p>國產PMP平玩</p><p>這aigoPMP外形簡單，好明顯唔係賣樣係賣實用。內置4GB外，可加8GB卡，仲支援RMVB、MP3、MP4、AVI、WMV格式，你打機時，我都有佢隨時解悶。</p><p>售賣點：JCShop（31022783）<br> 地址︰銅鑼灣時代廣場9樓919號舖</p></body></html>