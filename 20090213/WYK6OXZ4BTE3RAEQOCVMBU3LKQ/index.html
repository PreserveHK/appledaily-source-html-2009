<html><header><meta charset="utf-8"><title>EricKwok命中注定歌紅人不紅</title></header><body><h1>EricKwok命中注定歌紅人不紅</h1><p>EricKwok（郭偉亮）曾與Jerald（陳哲廬）組成Swing及Snowman出唱片，成績平平，轉以幕後創作，自99年得過四台聯頒傳媒作曲大獎後，08年度再奪得該獎。</p><p>喜愛作曲</p><p>屈指算一算，EricKwok作品大部份叫好叫座，當中包括陳奕迅的《幸福摩天輪》、《夕陽無限好》、《最佳損友》，李克勤《花落誰家》、容祖兒《華麗邂逅》等等。《花》07年得無綫的金曲金獎，《幸》又是叱咤頒獎禮我最喜愛歌曲，08年單是謝安琪的《囍帖街》已唱贏通街。<br> 紅歌不紅人，連EricKwok也承認：「梗係啦，呢啲好講命㗎，人嘅際遇唔同，每首歌同人一樣都有自己嘅命。《囍》我諗過會hit，但冇諗過係咁。」其實EricKwok大可挑戰一下，包唱包作曲，或許明年傳媒大獎得主是他，不過EricKwok一臉輕鬆：「我好自量嘅，我鍾意作曲多啲，𠵱家好滿足㗎喇。遲啲會出新碟，睇吓有冇驚喜。」&#13;</p><p>自認懶散</p><p>以EricKwok的性格，莫說步詞壇大師林夕後塵得金針獎，EricKwok也自問未夠班：「人哋真係天才，佢付出好多，佢嘅生活未必有我咁舒服。天才我係有，但我認我係懶，掛住打機，今年都想試吓作多啲歌。」<br> 採訪：王連連<br> 攝影：葉君海<br> 髮型：AdrianTong@LeSalon<br> 化妝：JanChan@AnnieGChan<br> 服裝：H&amp;M　場地：DapRestaurant</p></body></html>