<html><header><meta charset="utf-8"><title>ECupBaby：好恨嫁</title></header><body><h1>ECupBaby：好恨嫁</h1><p>「ECupBaby」劉欣宜昨日到尖沙嘴出席PlayStation活動，身穿性感婚紗示人，並獲大會安排男士獻吻。宣稱目前單身的她，大呻情人節寂寞，惟有將愛心造成朱古力送給fans享用，她說：「冇人約好寂寞呀，所以今晚惟有同朋友食飯囉！」</p><p>盼27歲結婚</p><p>ECupBaby早前與男友一同出席公開場合，但她昨日說：「忘記佢啦大家，𠵱家都係寄情工作，雖然好恨拍拖，但係𠵱家經濟唔好，事業又剛起步。」20歲的她自爆擇偶條件說：「我好易一見鍾情㗎，唔係太注重外表，相處方法緊要啲。自己都好恨嫁，但係又想有愛巢先，我想大概27歲結婚啦！」<br> 採訪：藍文浩　攝影：仇志德</p></body></html>