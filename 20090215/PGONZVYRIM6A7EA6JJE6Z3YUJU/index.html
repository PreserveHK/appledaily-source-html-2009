<html><header><meta charset="utf-8"><title>幫阿嶽做身後事<br>阿葛＝乜都識先生</title></header><body><h1>幫阿嶽做身後事<br>阿葛＝乜都識先生</h1><p>土炮街牌Fingercroxx春季開鑼又有新搞作，搵嚟美國著名街頭攝影師RickyPowell交叉推出兩款PhotoPrintTee，更以RunDMC和BeastieBoys經典組合為主題，帶出七、八十年代的音樂文化潮流。香港潮人就更加唔少得，搵嚟阿葛（葛民輝）合作推出限量版橙色PhotoPrintTee50件，識貨之人趁早去買，好過求其買件無Value嘅PrintTee。除此之外，Fingercroxx今季男裝亦主打美國HipHop同RapCulture，繼續音樂、繼續懷舊。<br><br>記者：陳諾堯<br>攝影：梁細權<br>Model：Dina@Jamcast</p><p>鮮橙色Fingercroxx×RickyPowell×WorknPlayRunDMCPhotoPrintTee$320（a）<br> 黑×白×迷彩Fingercroxx圖案Cap帽$199<br> 藍色洗水牛仔褲$599（b）<br> 米色麖皮Boots$699（b）</p><p>紅×白色Cap帽$199<br> 白色Fingercroxx×RickyPowellBeastieBoysPhotoPrintTee$299<br> 深藍色斜布褲$469<br> 米色麖皮Boots$699（b）</p><p>WnP廠牌獨賣50件橙Tee</p><p>Fingercroxx×RickyPowell已經夠氣勢，再加埋本地WORKnPLAY主腦葛民輝、張震嶽推出限量版，相信粉絲會更加瘋狂！問阿葛點解會揀橙Tee？佢話：「其實因為阿嶽本身鍾意橙色，又化名DJOrange推出電子音樂唱片，就算今季Fingercroxx做畀WnP嘅衫都有加橙色Details，所以一諗就用橙色，夠晒Sharp！」阿葛仲話張震嶽要搞Superband演唱會唔得閒，就搵佢嚟處理自己嘅「身後事」同「遺願」！（講笑啫，阿葛所指嘅係今次件Tee嘅宣傳工作同設計。）阿葛不嬲係設計出身，本身又鍾意InteriorDesign，除此之外更係「乜都識」先生，最鍾意留意身邊事物，然後放落自己嘅Design上，「我覺得最緊要夠八卦，乜都問一餐，等自己識多啲嘢，袋多啲嘢落袋，之後再去慢慢研究佢。」咁博學，唔怪得上《係咪小兒科》都有咁高分啦！</p><p>街頭攝影變Fashion<br></p><p>美國攝影師RickyPowell以街頭攝影而聞名，作品曾刊登於多份知名報章同雜誌如《TheNewYorkNews》、《NewYorkPost》等。今次Fingercroxx搵佢嚟為全新春夏季ArtistSeries打頭陣，推出兩款兩色嘅PhotoPrintTee，而每款都係由RickyPowell歷年攝影作品中精挑細選出嚟，當然亦符合Fingercroxx貫徹始終嘅UrbanStyle，所以用RunDMC同BeastieBoys就最適合不過。兩款Tee有黑白色同男女裝，喺Tee嘅內側領位更印上設計師RickyPowell簽名，更能突出整個系列。</p><p>春季走美式UrbanStyle</p><p>今個春夏，Fingercroxx繼續大玩美國UrbanStyle，以七、八十年代美國青年人的生活文化為主題，更將當時流行的HipHop音樂及Rap文化與StreetWear撈埋一齊，令整個系列夠晒Symbolic同懷舊Feel。講起七、八十年代，在HipHop界風靡一時兼具影響力嘅重要人物如BeastieBoys、RunDMC、PublicEnemy等都係今季PrintTee圖案大熱，Fans記得留意！除咗Tee最實用係「垃圾袋」風褸，質地閃令，最正係連埋個袋，摺埋可以袋出街。</p><p>黑×白×紫色Fingerx圖案Cap帽$199、鮮黃色植毛RanDOM（RunDMC）圖案Tee$239、紅色風褸$499、藍色洗水牛仔褲$599（b）</p><p>多姿多采校園風</p><p>Fingercroxx女裝本人一向都愛，覺得佢質地十分舒服，唔太貼身但又有Cutting，唔會着到成個桶咁毫無線條可言。今季同之前一樣都係玩校園VintageLook，但勝在加入了更多顏色元素，感覺上比之前更Young更青春活潑，特別係Cap帽同長褲，有大量顏色選擇，可以大玩撞色之餘質地薄身，適合現時溫度穿着，最緊要係經濟不景時仲有呢啲平靚正Items撐住！</p><p>桃紅×白色NewYork圖案金邊Cap帽$199、白色FingerLickenGood圖案幻彩Tee$239、墨綠色工人短裙$429、Fingercroxx×G-Shock黑色手錶$999、黑×桃紅色星星圖案ToteBag$199、Vans紅色輕便布鞋$350（b）</p><p>（左上）彩藍×白色NewYork圖案金邊Cap帽、（右上）桃紅×白色FingerLickenGood圖案幻彩Cap帽、（下）藍×白×紫色豹紋Fingerx圖案Cap帽各$199（b）</p><p>*Fingercroxx×RickyPowell×WorknPlayPhotoPrintTee限量50件於2月21日起發售<br> <br> **Fingercroxx×RickyPowellPhotoPrintTee同樣於2月21日起發售</p><p>（a）WorknPlay（27932512）<br> 觀塘興業街19-21號明生工業大廈11樓<br> <br> （b）Fingercroxx（23142212）<br> 尖沙嘴新港中心LG29號舖</p></body></html>