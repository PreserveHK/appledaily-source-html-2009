<html><header><meta charset="utf-8"><title>黃長興：希望佢對細佬認真</title></header><body><h1>黃長興：希望佢對細佬認真</h1><p>黃長發女友Karen昔日情史多多，黃長發胞兄黃長興原來也有所聞，他昨日在電話中說：「我都有聽人講呢個女人以前拍過好多次拖，但呢啲係佢以前嘅事，希望佢今次係認真對我細佬，聽講佢都改咗㗎啦。」問他與父母是否贊成黃長發與Karen一起，黃長興語帶無奈說：「就算我哋唔贊成，佢始終大個仔，呢個係佢嘅選擇，我哋控制唔到，總之希望佢開心就得啦。」</p><p>楊秀惠讚有勇氣</p><p>此外，楊秀惠前晚在灣仔出席芭蕾舞活動時就力撐黃長發，大讚他說：「好難得，一個肯為愛付出好多嘅男人，佢好有勇氣、好勇敢，為咗個女仔出嚟講嘢承認，值得學習，好欣賞佢，搵到咁嘅男人就好，一定係個好老公。」<br> 採訪：林妃</p></body></html>