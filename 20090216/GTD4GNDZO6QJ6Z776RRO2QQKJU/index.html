<html><header><meta charset="utf-8"><title>李準基印尼攬男童</title></header><body><h1>李準基印尼攬男童</h1><p>韓劇《一枝梅》男星李準基上周三應國際援助組織嘅邀請，同女星金荷娜飛去印尼雅加達近郊一個貧民村落，幫助一對同嫲嫲相依為命嘅小兄弟。基哥喺前日情人節就被偷拍到行善嘅情況，當日佢戴帽着格仔衫，左手搭住一個孭住書包、似乎係該對小兄弟其中一個嘅小朋友等埋位，可能陽光太猛烈，基哥忍唔住皺晒眉，表情趣怪。據知基哥此行會逗留一星期，即係過多兩日先會返韓國。</p></body></html>