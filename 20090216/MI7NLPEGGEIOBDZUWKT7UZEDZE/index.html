<html><header><meta charset="utf-8"><title>傅穎爆有人網誌挑釁</title></header><body><h1>傅穎爆有人網誌挑釁</h1><p>傅穎（Theresa）最近推出新碟，甚受唱片公司器重，每天均有宣傳活動，她昨天在銅鑼灣舉行簽名會，連廣州歌迷也到來支持。稍後公司會為她於廣州推出全新寫真集，如此力捧，Theresa否認是公司一姐，她說：「我只係阿四，乜都自己做。如果要數邊個係一姐，蔡依林同林憶蓮先係。」</p><p>拒與Stephy爭寵</p><p>自言一姐不易做到的Theresa，有否怕被指跟鄧麗欣（Stephy）爭寵，她謂：「我驚俾人覺得我爭，我冇咁嘅心，但有啲人喺blog留言話做乜我要同佢爭，我好怕俾人誤會。」另外，情人節Theresa因在公開場合表現失準，心情欠佳留在家中，她直言當一個人吃麵時也想哭。<br> 採訪、攝影：王連連</p></body></html>