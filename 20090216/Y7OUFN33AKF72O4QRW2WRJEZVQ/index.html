<html><header><meta charset="utf-8"><title>SANYO防水DV連彈　高清魚樂無窮</title></header><body><h1>SANYO防水DV連彈　高清魚樂無窮</h1><p>雖然暑假還有幾個月先到，仲未到戲水季節，不過SANYO已經將旗下數碼攝錄機大升級，日前就一次過公佈多部新機，直立、打橫都有得揀，除以高清拍攝作賣點外，當然唔少得防水機種！當中CA9同WH1兩部新機強玩720p高清防水攝錄兼影相。趁住仲有時間，仲唔快啲操熟部機到時一展身手？<br><br>記者：許福合<br>攝影：王文忠</p><p>CA9720p防水小槍</p><p>CA9使用SANYO耳熟能詳嘅手槍設計，垂直機身，操作全以用家可單手操控為依歸；顏色方面，新機將有紅、綠及黑三色選擇，當中最搶眼當然首推紅撞黑。<br> 雖然CA9擁有防水機身，但外觀絕對無肥嘟嘟感覺，相反，唔講真係睇唔出係防水機；CA9完全支援JISC0920防水標準，可在水深1.5米範圍內拍攝，相信一般海邊玩水，影吓魚仔絕對係簡單任務。相質方面，CA9有900萬像素，拍攝影片更可達720p高清畫質，切換模式更係方便，使用SANYODualCamera概念，可隨時影相拍片之間轉換，而且當然唔少得拍片中途擷取相片。</p><p>Profile</p><p>感光元件：900萬像素CMOS<br> 光學變焦：5倍<br> 記憶卡：SD（內置43MB）<br> 感光度：ISO50-1600<br> 屏幕：2.5"<br> 電源：專用鋰電池<br> 體積：70.4×40.5×111.4mm<br> 重量：230g</p><p>WH13米防水鐵框鏡</p><p>另一部WH1防水能力就更強，基本上可在水深3米內拍攝，雖然玩水能力比較強，不過代價係機身無CA9咁輕盈，WH1使用一般Handycam設計，橫向機身，即使有黃、藍及白三種顏色可以揀，外觀仍覺得大嚿咗啲。不過若論功能，WH1就相當唔錯，使用1,100萬像素CMOS，可拍攝720p影片，機身更設有HDMI介面，方便接駁至高清電視欣賞，而拍攝時可利用到30倍光學變焦鏡頭，最大光圈為F1.8，想拍攝強調焦點效果就更方便。</p><p>Profile</p><p>感光元件：1,100萬像素CMOS<br> 光學變焦：30倍<br> 記憶卡：SD（內置43MB）<br> 感光度：ISO50-1600<br> 屏幕：2.5"<br> 電源：專用鋰電池<br> 體積：58.7×112.4×62.8mm<br> 重量：311g</p><p>同場加映：非防水組別<br>HD2000　全高清60fps</p><p>HD2000有黑色及香檳金兩種顏色，可以拍攝1,920×1,080全高清影片，而且仲強玩每秒60格，影片份外清晰細緻；另備攝錄時間亦屬超長，最高可達135分鐘；影相亦可有800萬像素。</p><p>$5,980（2月推出）<br> （送SanDiskUltraII16GBSD卡、HDMI線、相機袋）</p><p>CG10　3"特號巨屏
</p><p>CG10拍攝時會使用MPEG4AVC/H.264格式，畫質達720p高清格式；直立式機身，具備3吋屏幕，但機身仍保持輕巧，有藍、粉紅及白三色。<br> <br> $2,480（2月推出）</p><p>TH1　F1.8大光圈</p><p>TH1強項係備一支F1.8大光圈鏡頭，變焦亦可達30倍，可拍攝720p畫質影片，不過相片功能就只有200萬像素。機身有紅、藍及銀可以選擇。<br> <br> $2,980（2月推出）</p><p>查詢：SANYO（21936528）</p></body></html>