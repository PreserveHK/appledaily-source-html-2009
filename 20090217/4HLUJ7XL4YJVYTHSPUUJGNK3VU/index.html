<html><header><meta charset="utf-8"><title>城城見證排舞師破格婚禮<br>Sunny化身三輪車伕娶老婆</title></header><body><h1>城城見證排舞師破格婚禮<br>Sunny化身三輪車伕娶老婆</h1><p>郭富城排舞師Sunny昨日結婚，迎娶比他大一年的模特兒女友洪華（Angela），Sunny先後出動一級方程式賽車及情侶三輪車接新娘。郭富城到賀之餘，更為新郎簽紙做證婚人。
</p><p>郭富城與陳慧琳的御用排舞師Sunny（黃國榮）昨日與拍拖兩年多的模特兒女友洪華（Angela）拉埋天窗，晚上在君悅筵開40席，城城更為Sunny簽紙做證婚人。</p><p>ArielF1做花車</p><p>Sunny昨日早上11時半，出動一架意大利ArielF1跑車做架勢花車，到君悅接新娘。之後，Sunny改踏三輪車，載老婆去灣仔金紫荊廣場拍照，中途三輪車以S形前進，又差點撞牆、又阻礙其他車，十分搞笑。Sunny及洪華在廣場咀足15秒，洪華說：「好開心，好彩冇落雨，我畀Sunny80分，等佢有20分進步。」Sunny說：「我愛佢一生一世，我唔係完美男友，盡力做啦。」<br> 一對新人晚上6時半切蛋糕，更兩度再咀嘴。洪華換上自己設計、價值45,000元的OliviaCouture婚紗，戴上3卡鑽石戒指，Sunny則穿Gucci白色禮服。</p><p>洪父剛做手術</p><p>洪華說：「因為爹哋早幾日喺上海做咗心臟手術，所以家人都嚟唔到，送咗呢套婚紗同首飾畀我，琦琦就送咗套WalterMa設計嘅晚裝。」<br> 晚宴上，除郭富城與小美外，李克勤、側田、任達華與琦琦等都有到賀，克勤更上台唱歌，城城說：「我18歲喺訓練班識佢（指Sunny），佢當時16歲，大家麻麻哋，互相眼望望，之後喺加拿大做嘢先開始咗友誼。我哋𠵱家昇華到家人，我好似長輩咁睇住細佬結婚。」<br> 採訪：JessicaNgan、RachelWong、ChekPoFa<br> 攝影：RickyIp、WongWaiHung</p></body></html>