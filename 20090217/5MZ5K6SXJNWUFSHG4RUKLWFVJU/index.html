<html><header><meta charset="utf-8"><title>溫碧霞覓代母生BB</title></header><body><h1>溫碧霞覓代母生BB</h1><p>溫碧霞、袁彩雲、吳文忻、陳見飛與男友等，昨日在金鐘出席上海灘09春夏新裝騷。溫碧霞穿上性感花花裙，她透露將在新片扮演一位育有6歲女兒、陪醫生丈夫在四川救災的女人，她謂都想生兒育女。</p><p>羨慕陳慧琳</p><p>溫碧霞說：「我冇刻意唔要，我一向都有中醫調理，但同老公真係各有各忙，可能我後生時做嘢太辛苦，生活唔定，所以有影響。」<br> 問可會試人工授孕，她說：「我聽過搵代母生，都唔介意呀，因為都係我哋嘅DNA，我有朋友喺美國試過，OK冇問題。」她更謂羨慕陳慧琳成功懷孕。<br> 同場陳見飛和男友拍拖出現，她謂兩人首個情人節收到男友送波兒公仔，問到胞弟陳冠希如何度情人節？她說：「佢喺美國，女朋友都喺美國，應該都係一齊過。」<br> 採訪、攝影：羅慧敏</p></body></html>