<html><header><meta charset="utf-8"><title>搵食地圖1：牛頭角味道:<br>下邨草根版夜宴</title></header><body><h1>搵食地圖1：牛頭角味道:<br>下邨草根版夜宴</h1><p>政府一向愛銀紙，不愛歷史。牛頭角下邨也難逃清拆厄運。下邨舊區，是香港的士林夜市。這裏的大牌檔、粥店、茶餐廳，是香港地道飲食文化的標記。跟家人朋友在大牌檔碰杯飲食，聊至通宵達旦的情景，是不少港人的集體回憶。敵不過時代巨輪也敵不過政府，下邨已進入倒數階段，能夠做的，就是約埋好友用味覺記錄低這種地道風味。<br><br>記者：王震遠<br>攝影：楊錦文、陳陶鈞<br>模特兒：Sa&amp;Christopher@StageModels</p><p>露天大牌檔風味</p><p>大牌檔是香港地道文化的象徵，啡色的木紋摺枱，一棟棟叠着的膠椅，一支支冰凍的大啤，這也是下邨有名的大牌檔「輝煌」。<br> <br> 港鐵站往淘大花園的途上，不難發現一個廣告燈箱招牌，沿途前行會找到一笪空地，坐滿數十枱人，場面如一個草根版夜宴。這家有名的牛頭角大牌檔與淘大花園只一路之隔，名為輝煌小食餐廳，不少老街坊也不知其真名。老闆陳先生92年接手輝煌時，本是茶餐廳，陳生加入晚市小菜，還有最受歡迎的潮州滷水打冷檔，一手打造成今日的輝煌。馬路邊大牌檔雖然地踎，卻是不少港人最愛的地道風味。<br> <br> 下邨清拆在即，陳生已做好準備，在葵芳興芳路覓得新舖，改名為「輝煌茶餐廳小廚」，熟客想捧場就要搭多幾個站。</p><p>荷葉籠仔糯米蒸排骨$42</p><p>先鋪上荷葉再放入糯米，加上醃好的排骨，以蒸鍋蒸熟。蒸籠底部的糯米帶荷葉香，排骨夠入味。</p><p>藥材花雕醉雞鍋$150</p><p>將雞斬件，以花雕酒浸至入味，湯底以當歸、黨參和秘製藥酒煮成，淥熟後，雞肉帶酒香和藥材味。</p><p>滷水鵝片$60</p><p>潮州打冷必食，鵝片切得薄，滷水汁更是整碟餸的靈魂。</p><p>炒蟶子$55
</p><p>蟶子輕輕拖水後，與爆香的蒜茸、青椒、豆豉和辣椒同炒。芡汁帶濃郁豆豉味，配蟶子份外惹味。</p><p>老闆陳生：喺呢頭做咗廿幾年，食客個個都咁熟，好唔捨得。無奈都無辦法。</p><p>輝煌小食餐廳（牛頭角大牌檔）（27594567）<br> 牛頭角下邨14座27-28號舖</p><p>一煲煲仔飯大翻身</p><p>區內人眾所周知，要吃煲仔飯必到14座的雲興隆。<br> <br> 生意好，舖內座位不夠用，每天傍晚時分，員工都忙於在舖頭對開的空地，打開一張張蓋着白膠布的摺枱，準備迎接晚市。眼前光景興旺，其實經歷過低潮。負責人連先生，97年時從堂哥手中接手雲興隆，由從前的冰室，轉做晚市小炒，然後沙士來了，「沙士時生意大跌，成條街根本無人行。」沙士一過，連生尋求突破，引入煲仔飯，「自己好鍾意食煲仔飯，嗰時牛頭角都無得食，所以賣埋煲仔飯。」結果大賣，越做越旺。雲興隆與連生一同大翻身。<br> <br> 連生至今還未找到理想新舖，但他說「必會將這風味繼續下去」。</p><p>鮮魷蝦亁煲仔飯$45</p><p>加入了蝦亁和鮮魷，以及薑、葱、蝦醬來調味。米飯焦香，淋上秘製豉油味道更濃。</p><p>回味冰梅骨$48</p><p>以米醋、糖和冰汁醬，連醃過的豬排骨落鑊同炒。酸甜醒胃，比糖醋骨味道更清。</p><p>魚湯雜菜$48</p><p>生菜、白菜仔等放入鯽魚湯底同煮，再加蝦亁、鮮魷吊味。魚湯令蔬菜吃來也份外鮮甜。</p><p>街坊陳小姐：最近先幫襯呢間。下邨樣樣都唔捨得。</p><p>街坊曹小姐：住呢個邨有廿幾年，最鍾意食雲興隆，呢度開番新舖我會繼續食。</p><p>雲興隆（27597096）<br> 牛頭角下邨14座6號舖</p><p>粥店老號「越」過界</p><p>老字號林泰興粥店，由林生兩父子主理，經營至今已近30年。<br> <br> 父親林生開過米舖，因超市興起，轉型賣粥，白粥油器區內有名。白粥外，還有格格不入的越南餐。原來10年前，因拍檔的弟弟做越南菜出身，見林泰興的工場有空位，便合作在鄰近舖位開設林泰興越南館。時代轉變，林泰興也跟外邊的粥店一樣，局面漸趨冷清。最興盛要數九十年代，「以前工廠多工人多，個個人一碗白粥一碟腸粉，一蚊一個早餐食完就開工，𠵱家無晒藍領。」卻還有一班老街坊幫襯，林生說「街訪個個都熟，最唔捨得啲熟客。」<br> <br> 新舖尚在選址，九龍灣、觀塘、將軍澳還未選定，但相信林生必會繼續做老街坊生意。</p><p>生牛肉河粉$28（套餐跟小食及飲品）</p><p>以牛骨熬成湯底，再加上生牛肉。一啖濃郁牛湯一啖生牛肉，充滿越南風味。</p><p>炸兩$8</p><p>炸兩以新鮮即炸的油炸鬼作餡，味道新鮮香口，沒有久放了的油味。</p><p>及第粥$16</p><p>有豬膶、豬肚、豬心，真正落足料。生滾粥底質感很綿。</p><p>林泰興（27592674）<br> 牛頭角下邨9座14號舖</p><p>大牌檔雙胞金利來</p><p>老街坊來下邨吃大牌檔，真正無人不曉金利來。<br> <br> 不過，怎麼有兩間金利來？「9座嗰間都係我嘅，初頭唔夠位所以頂咗12座嚟做，沙士之後9座畀咗姨仔接手，各自自負盈虧。」負責人韓先生解釋。韓先生早在74年已在黃大仙鳳凰邨做飲食，83年遷至淘大，00年租約期滿才在現址繼續經營。金利來24小時營業，早市專做點心，午市做客飯，晚市便是最受歡迎的海鮮和小菜，熟客眾多，晚晚座無虛席。<br> <br> 為繼續經營金利來，韓生早已租下九龍灣宏照道一舖位，現已營業，熟客們請稍移玉步。</p><p>麻辣水煮肥牛$70
</p><p>以辣椒亁配秘製麻辣醬，放進美國肥牛同煮。最愛這裏的肥牛有點厚度，湯底不很辣但辣香四溢。</p><p>黃金海中蝦$100</p><p>選用肉質較甜的海中蝦，雖經油炸亦保留蝦味，蝦殼香脆亁身。
</p><p>北海道花皮$40</p><p>花皮屬不同品種的海蜇，以香醋醃好即過冷河更爽口。帶強烈麻油香。</p><p>老闆韓生：拆咗下邨就會失去一班街坊老友，呢度做咗10年，會將風味帶去新舖。</p><p>金利來食坊（27990125）<br> 牛頭角下邨12座5-6號舖</p><p>豬扒專家六兄弟</p><p>名叫茶餐廳，但興記給我的感覺卻是冰室。<br> <br> 原來，這裏前身確是冰室。開張30多年，由第一代林氏兄弟，做了16年傳至第二代，就是現時負責的六兄弟。六個堂兄弟各展所長，有的負責當廚、有的收銀、樓面、清潔，同心打理家業。他們接手後，一改方向換成茶餐廳，後來還加入店舖最出名的豬扒，單計招牌豬扒包，每日就賣80個之多。出名必有因，每塊豬扒均用鎚仔揼鬆兩面，再用自家調味料醃一日至入味，這份誠意引來了不少支持者。<br> <br> 興記尚未找到合適新舖，雄哥概嘆外邊租貴，但為照顧熟客，也計劃找同區舖位。</p><p>豬扒包$10</p><p>豬扒煎好，帶淡淡牛油香，甜豬仔包開邊後落鑊煎，比用烤的更香脆，比澳門的口感還好。</p><p>炸雞髀$10</p><p>用醃汁醃雞髀一整日再即叫即炸，炸得卜卜脆但肉質嫩口。像小時候冰室吃的一樣，令人懷念。</p><p>豬扒麵$25<br>（套餐跟奄列及飲品）</p><p>用的是伊麵底，口感更好。豬扒醃得入味，配合葱花湯底更香。</p><p>街坊阿姍：住咗7年，最鍾意食興記菠蘿油，如果下邨拆咗，我諗我會喊。</p><p>興記茶餐廳（27597224）<br> 牛頭角下邨10座11-12號舖</p></body></html>