<html><header><meta charset="utf-8"><title>Angelababy盼買大屋賀20歲</title></header><body><h1>Angelababy盼買大屋賀20歲</h1><p>𡃁模Angelababy（楊穎）、「城嫂」熊黛林和汪圓圓等所屬的模特兒公司Style前晚在銅鑼灣舉行春茗，下星期便20歲生日的Angelababy，揚言要大事慶祝，舉行百人大派對。<br> 問Angelababy會否叫男友陳偉霆到賀？她說：「問吓公司想唔想，不過公司好民主嘅。」問她會否邀請好友文詠珊（JaniceMan）？她說：「私人party嘅話就會請佢，睇報道話佢好似去讀書。」聽來二人像沒聯絡，她卻說：「有聯絡，但冇傾公事。」她謂不會效法Janice停工讀書，她說：「我想起碼買間千幾呎嘅屋畀屋企，了咗心願先考慮讀書。」</p><p>城嫂恨嫁</p><p>另外，早前郭富城謂十年後才結婚，熊黛林對此說：「我有自己諗法，我都唔想太耐，我都唔知幾時嫁得出，佢條件太好，好多女仔鍾意。」<br> 採訪、攝影：羅慧敏</p></body></html>