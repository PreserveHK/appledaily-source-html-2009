<html><header><meta charset="utf-8"><title>金手指：ICAC聽咗啲咩？ - 孫柏文</title></header><body><h1>金手指：ICAC聽咗啲咩？ - 孫柏文</h1><p>喺01年，花旗國能源公司Enron爆破時，同佢攬住一齊死，仲有bigfive會計師行，ArthurAnderson（AA）。呢間會計師行死嘅原因，係有AA嘅會計師被人見到將Enron嘅文件，一張一張咁塞入碎紙機。AA爆破之後，孫柏文一路都喺度估，究竟呢啲毀屍滅迹嘅碎紙精英去晒邊？<br> 今日我卒之知道。原來呢班碎紙精英去晒ICAC！點解？事緣胡國興法官查ICAC紀錄，睇吓佢哋有冇亂咁竊聽，同聽到啲咩。點知懷疑有4次立亂竊聽之後，胡官要聽帶，ICAC竟然話：「Sorry！無咗啦。」<br> 各位金融業從業員，小心。你一旦出事俾人查，查嘅機構一定唔會係差佬嘅商業罪案調查科，因為佢哋已經變成只係調查不誠實使用電腦調查科。要拉你，就一定係ICAC。</p><p>毀屍滅迹冇得追</p><p>有咩問題？如果ICAC請你上去飲咖啡，點知48小時後，你屋企人發覺你冇返屋企，就算ICAC承認係佢哋整死你，屍體都已經唔見咗。<br> 其實，胡官想杜絕呢啲「毀屍滅迹」行動，可以要求ICAC每次竊聽都留番個copy畀佢，到時候就可以聽番。最後如果要估嗰4次，究竟ICAC聽咗啲咩，我相信應該係股票貼士。<br> <br> 孫柏文<br>  http://phatdat.blogspot.com </p></body></html>