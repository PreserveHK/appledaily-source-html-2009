<html><header><meta charset="utf-8"><title>滕麗名嘲官恩娜冇腦</title></header><body><h1>滕麗名嘲官恩娜冇腦</h1><p>無綫劇集《掌上明珠》演員林保怡、宣萱、商天娥和滕麗名等，昨日在將軍澳電視廣播城試造型。官恩娜早前自爆出埠拍劇時，有男藝人酒後對女藝人上下其手，郭政鴻和周家怡等均被捲入事件。力撐緋聞男友郭政鴻的滕麗名昨日謂明白官恩娜口快快不是錯，她說：「話佢喊博同情又唔好咁講，件事都唔關佢事，佢都係聽人講，口快快，個口快過個腦唔係錯，我都係咁，呢個係我缺點。」</p><p>「件事可大可小」</p><p>滕麗名再撐男友飲酒後守規矩，她說：「真係熟佢嘅人都知，佢飲到high係蹺住隻手唔郁，呢個係佢特徵。」問郭政鴻是否還在嬲官恩娜，她說：「我相信佢唔會嬲，佢係單純為件事，唔係為個人，係怕人誤會，咁樣俾人講得人驚嘛！件事可大可小，要報警。」<br> 商天娥則說：「之前拍完《東山飄雨西關晴》，阿佘（佘詩曼）搞個gathering，佢叫埋周家怡，郭政鴻又喺度，嗰晚我見到佢兩個冇嘢喎！我仲見佢兩個拍檔猜枚，好似兄弟咁，如果發生嗰啲事，哭訴會尷尬，所以我覺得唔係，不過下次我見到官恩娜，會問佢係邊個。」<br> 採訪、攝影：楊潔雯</p></body></html>