<html><header><meta charset="utf-8"><title>李準基探貧童落淚</title></header><body><h1>李準基探貧童落淚</h1><p>韓國男星李準基噚日喺網誌度寫咗一篇名為「我們美麗的時間」嘅文章，公開佢早前同女星金荷娜飛去印尼耶加達近郊一個貧民村落扶貧嘅相，當中有佢哋同小朋友攬頭攬頸玩埋一堆V晒手，又有基哥幫手派飯盒。基哥多謝影迷會捐錢支持呢次行動，佢話從當地人身上學識乜嘢叫愛，相處嘅日子令佢非常開心，仲自爆同金荷娜走嗰陣喊到決堤㖭。</p></body></html>