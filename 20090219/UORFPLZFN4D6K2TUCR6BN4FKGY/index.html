<html><header><meta charset="utf-8"><title>Angelababy、陳偉霆情侶出巡High爆</title></header><body><h1>Angelababy、陳偉霆情侶出巡High爆</h1><p>𡃁界女神Angelababy（楊穎），昨日穿小背心、短裙為代言的品牌踩單車做運動，更與男友陳偉霆（William）情侶檔上陣，帶挈男友一齊搵錢，但男友情人節沒花、沒電話，難怪Angelababy都開口呻。</p><p>下周20歲生日的Angelababy，日前揚言要買千呎大屋，她昨日在中環為代言的Clarins護膚品宣傳，Angelababy與男友陳偉霆情侶檔搵錢，但初時分開出場，Angelababy踩單車現身，William就在後台做訪問，轉頭William出場，Angelababy就坐埋一邊，最後才一同上台影相，十分有默契。</p><p>「一齊做嘢好開心」</p><p>記者笑Angelababy情侶檔cap水，她即一頭霧水說：「乜叫cap水？」知道意思後即哈哈笑說：「我一路係代言人，做咗半年，唔係帶挈佢，係客戶揀佢。」酬勞加碼？她說：「冇呀，都係一樣，公司安排啦，不過今日同識得嘅人一齊做嘢，真係好開心。」穿迷你短裙的她更謂前晚特別跑步一小時及做gym，美化腿部肌肉。</p><p>William懶理投訴</p><p>問情人節是否與William一齊過？Angelababy即呻：「我去咗日本做嘢，工作人員有送朱古力畀我，但佢一支花都冇送，電話都冇個。」<br> William興奮透露品牌正洽談他做代言人，他大賣口乖說：「Aaron（郭富城）都係Clarins代言人，佢係我偶像，我做邊條line都OK。」對於Angelababy呻沒花沒電話過情人節，他即懶理說：「之前都講過啦，我喺大陸工作。」<br> 採訪、攝影：LawWaiMan</p></body></html>