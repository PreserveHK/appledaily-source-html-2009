<html><header><meta charset="utf-8"><title>雙SIM手錶　愛型．黑</title></header><body><h1>雙SIM手錶　愛型．黑</h1><p>幪面超人Black係筆者童年時偶像之一，猶記得光太郎（未變身前）嗰個六四分界裝，更成為當年十幾歲一輩嘅指定髮型！今日走去「宇宙船」，或可一睹Figure版英姿；而剛抵港呢款手錶，一身BlackDesign別以為光太郎再現，真正身份其實係一隻可打出、打入嘅WatchMobile，拆開錶肉仲擺得入兩張SIM卡，仲唔型！<br><br>記者：陳國輝<br>攝影：伍慶泉<br>Model：Edmond</p><p>黑帶襯皮褸</p><p>手錶Crossover電話都唔係首次，近期最矚目必然係LGKF900結合PRADALink呢組配搭。講到底，PRADA聽個名已經有號召力，但今次介紹呢款Ai-LiKEWM100，就無人知佢乜頭乜路！據Sales講，Ai-LiKE品牌來自歐洲，但由內地生產，最緊要係同PRADA嘅售價相差得遠，若抱住試玩新嘢心態，呢個價相對抵玩。<br> 戴得起MobileWatch都係為咗型，WM100全黑設計，錶面喇叭和兩側按鍵更塗上銀色漆油，充滿Metallic感覺，穿埋件黑色皮褸並揸住架烈火戰車喺街上飛，仲唔光太郎上身！只不過用料麻麻，尤其錶肉及錶帶由塑膠製成，拎上手好玩具Feel，但既然「仿真」度咁高，無乜所謂啦！</p><p>踢爆特務分唇</p><p>藍芽作通話</p><p>要舉高隻手傾電話？嘩！你估自己真係幪面超人咩！查實廠方已準備咗一隻藍芽耳機送俾用家，個款仲襯埋全黑色，唔會出現格格不入感覺。但更抵讚係WM100本身支援立體聲藍芽技術（A2DP），唔講電話時仲可以欣賞MP3歌，錶肉內可放入最大2GB卡，閒閒哋收藏500首歌都唔成問題。</p><p>Profile
</p><p>制式：GSM三頻<br> 體積：60×46×18mm<br> 屏幕：1.3"輕觸式彩芒<br> 通話時間：120-180分鐘<br> 備用時間：120-180小時<br> 主要功能：雙卡雙待、A2DP藍芽立體聲、MP3、3G/MP4影片播放、30萬像素相機、microSD卡<br> 查詢：Like（23952666）<br> 售價：$1,580</p></body></html>