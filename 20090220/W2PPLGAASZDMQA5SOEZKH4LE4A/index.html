<html><header><meta charset="utf-8"><title>開騷遇高溫停電<br>憶蓮澳洲捱餓企街</title></header><body><h1>開騷遇高溫停電<br>憶蓮澳洲捱餓企街</h1><p>一向低調的林憶蓮前晚現身腕錶店開幕活動，她透露農曆年到澳洲墨爾本開個唱，遇上高溫熱浪，不過現實生活中仍未有新的愛火花，情人節只是一個人度過。另一邊廂，胡敏珊則紅粉緋緋透露與男友龐維仁在台灣過情人節，但就強調刻下仍未有結婚念頭。</p><p>鐘錶界美女胡敏珊（Christie）近年積極開發新腕錶品牌，前晚在中環ifc開設Charmonde腕錶店，邀請好友如林憶蓮、楊其龍和雲何婉薇等出席開幕活動，Christie更邀請了篤信的寧波車到場為她祈福。</p><p>情人節誇張</p><p>甚少出席公開場合的憶蓮，透露近況說：「之前農曆年去咗澳洲墨爾本，做咗兩場演唱會，喺嗰邊遇到熱浪，酒店停晒電，要企晒喺街，我去嗰時成37度，未去到最高峯嘅43度，停電搞到冇地方食嘢，我仲有去睇網球。」記者問她情人節有甚麼節目，她說：「喺香港過，都冇乜特別，唔覺得要慶祝，覺得情人節太誇張，唔一定要喺情人節先慶祝。」記者再追問她現在有否拍拖，她未有正面回答，只放下一句：「Thankyou。」</p><p>胡敏珊拒婚</p><p>此外，作為新店老闆娘的Christie一面風騷，她表示十分欣賞憶蓮，她說：「佢把聲好靚，佢喺澳洲個演唱會我都有去。」記者笑言是否與男友龐維仁一起拍拖去，她沒有否認說：「一班朋友去，去睇袋鼠、企鵝，餵雀仔時仲俾雀仔抓損晒。」<br> 記者問Christie情人節如何慶祝，她笑笑口說：「之前去咗台灣。」是否與男友一起去？她說：「係有好多對男女。」有否結婚計劃？她說：「呢啲係一剎那衝動，拍拖情到濃時咪有衝動想結婚，自己未有一個令我想結婚嘅人。」<br> 採訪：LawWaiMan<br> 攝影：MatthewLam</p></body></html>