<html><header><meta charset="utf-8"><title>落選港姐另結新歡<br>李思捷俾女飛鬱悶吐苦水</title></header><body><h1>落選港姐另結新歡<br>李思捷俾女飛鬱悶吐苦水</h1><p>近年與王祖藍及阮兆祥扮嘢出位的李思捷，出道10年以來對感情事一向低調，僅與02年落選港姐、無綫藝員葉凱茵拍拖。據悉葉凱茵月前另結新歡而狠飛李思捷，5年情告終。農曆新年間，李思捷便因甩拖而悶悶不樂，不時向友人大吐苦水。</p><p>現年34歲的李思捷與30歲的葉凱茵，早年因合作拍劇擦出愛火花，二人不時被傳媒拍到行街睇戲的照片，去年5月，本報發現二人到中環IFC戲院睇戲；去年9月，李思捷首次執導的獨立電影《金國民》舉行煞科試映會，葉凱茵不避嫌帶同自己母親前來撐場，二人戀情已是半公開。</p><p>「係我好朋友」</p><p>不過本報接獲消息，李思捷與葉凱茵原來已於農曆新年前分手，箇中原因有傳是女方另結新歡狠飛李思捷，所以整個農曆新年李思捷也悶悶不樂，不時向友人大吐苦水。<br> 記者昨日致電李思捷求證分手一事，豈料他說：「佢一向都係我好朋友，我哋都冇拍過拖，又何來分手？再講，我一向都唔講感情事，所以冇嘢回應。」葉凱茵則在電話中跟李思捷同一口徑，她說：「我哋只係好朋友啫，冇拍過拖，我呢排拍緊《巴不得爸爸》同《廉政行動2009》，大家各有各忙，好少聯絡。」&#13;</p><p>伍詠薇拒做媒</p><p>另外，李思捷昨日與李司棋和伍詠薇等出席無綫新劇《有營煮婦》開鏡拜神儀式，在《珠光寶氣》飾演黎姿（GiGi）母親的李司棋，談到GiGi日前擺喜酒一事時說：「我哋好耐冇聯絡，但睇到GiGi啲結婚相，見到佢笑得好開心之後，我自己都好安心。」有傳GiGi懷孕，司棋姐聞言笑說：「係咪真㗎？我都好想佢係，生BB係一件好開心嘅事。」<br> 最近被指為紅娘撮合馬國明和胡定欣的伍詠薇則笑說：「今次真係大整蠱，我一向都唔會做媒人，淨係主張身邊嘅朋友拍拖或者結婚，我都係人哋講先知道呢件事，但係我冇問佢哋兩個，所以都唔知係咪拍拖。」<br> 採訪：林妃、何慧斯<br> 攝影：葉君海</p></body></html>