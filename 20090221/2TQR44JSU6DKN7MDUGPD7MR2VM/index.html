<html><header><meta charset="utf-8"><title>動感遊戲連環搖　葉問上身</title></header><body><h1>動感遊戲連環搖　葉問上身</h1><p>睇完《葉問》，除咗甄子丹宗師風範有型難忘外，連帶詠春都再Hit起；其實唔一定去武館先練得嘅，走入公園成班人，左手起、右手落，一樣玩得痛快！今期GSmart推出MS820，內置MotionSensor兼對應3款動感遊戲，隨街玩時Fing來Fing去，手舞足動，葉問上身咁款，小心打親人！<br><br>記者：陳國輝<br>攝影：伍慶泉<br>Model：Cherry@PureModels</p><p>左搖右擺碌波波</p><p>三千幾蚊買部電話返嚟打機？不如換部PS3好過！當然，動感Games只不過係MS820一部份，但不可不提呢項MotionSensor技術。最簡單玩法係將手機橫向操作，畫面會跟住旋轉；而進階啲，就要玩專為MS820而設嘅內置Games，手機內置《Dice》、《Revolver》及《SmartBall》3款遊戲，個人覺得《SmartBall》最過癮，你須要將手機放喺手掌，然後不斷左搖右擺，直至紅波同黑波碌入洞先叫贏；至於骰仔Games更須要將手機Fing來Fing去，夠晒搞鬼。</p><p>《SmartBall》玩落有啲似iPhone隻《MonkeyBall》喎！</p><p>500萬像素追臉拍</p><p>除內置MotionSensor，另一項特點就係追加咗輔助介面SmartTouchII。簡單啲講，即係MS820在WindowsMobile基礎上裝多一個更User-friendly嘅介面，畫面較美觀之餘，玩家還只須用手指左捽右捽，就可輕鬆控制手機，玩落同HTCTouch有幾分相似；第二項追加功能，係強化500萬像素鏡頭，尤其加入多點對焦同埋人臉對焦之後，不論影人影景，效果都比一般影相手機較理想。</p><p>機身Snap</p><p>Profile</p><p>處理器：MarvellPXA270,520MHz<br> 記憶體：256MBROM/128MBRAM<br> 系統：WindowsMobile6.1Professional<br> 制式：WCDMA/GSM三頻<br> 體積：116×59×14.1mm<br> 重量：140g<br> 通話時間：240分鐘<br> 主要功能：500萬像素相機、自動對焦、臉部對焦、GPS導航、32萬字漢英雙語有聲字典、microSD卡、FM收音機、Wi-Fi</p><p>兄弟機平$1,000</p><p>Touch呢期潮玩，無番$3,000都幾難落樓！退而求其次，可考慮兄弟機MS802。最大區別係少咗MotionSensor同鏡頭為300萬像素，其他如GPS、HSDPA同Wi-Fi通通玩齊，價位$2,000中，算合理！</p><p>誠達（23312348）</p></body></html>