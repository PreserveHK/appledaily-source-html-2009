<html><header><meta charset="utf-8"><title>識波男女：維拉乘勢拆「車」 - 依雯</title></header><body><h1>識波男女：維拉乘勢拆「車」 - 依雯</h1><p>阿士東維拉對決車路士，今場維拉擁主場之利，亦是證明比車仔優勝的黃金機會，勝利絕對是將對手拋離的絕佳良機，正所謂時勢造英雄！何樂而不為？<br> 論近況，13場聯賽連續不敗的維拉，今季主場亦只曾一敗，難怪可力壓車路士及阿仙奴進佔聯賽榜第3位。至於藍軍最近作客就曾大敗於利物浦及曼聯，還要捧蛋而回，上場主場都只悶和升班馬侯城而已。<br> 還有車仔後防危機，卡維奴腿筋傷剛康復，祖高爾與艾辛齊齊缺陣，即使軒迪克接手後，對排陣打法作重新調整，可能會排出一條新防線，而且會變陣打4-4-2，改革是好事，只是球員適應需時。所以維拉若能把握車仔陣腳大亂之良機，必能乘勢攻陷藍軍大門。<br> nowSports主持依雯<br> 電郵：mailto:BPL@pccw.com</p></body></html>