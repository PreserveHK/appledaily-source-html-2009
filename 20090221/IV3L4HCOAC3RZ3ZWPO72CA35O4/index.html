<html><header><meta charset="utf-8"><title>A級之選：車仔發惡有數「維」 - 戰鬥員A</title></header><body><h1>A級之選：車仔發惡有數「維」 - 戰鬥員A</h1><p>最近睇咗張家輝得獎電影《証人》DVD，雖然張並非男主角，但佢係整套戲嘅演出的確值得讚賞，尤其係當你睇過《我老婆係賭聖》呢類笑片後，原來張都可以咁好戲。<br> 講番套戲，劇本結構都算精密，其中古仔內嘅3個重要人物，原來喺同一宗車禍中有關連，呢個橋段真係出人意表，亦係套戲成功之處。至於張家輝飾演嘅洪荊，亦到咗故事中段先用相片交代佢係一位拳手，亦解釋咗點解佢咁好打。總括嚟講，套戲值得一睇。<br> 至於英超今周上演第3、4位大戰，個人認為車路士今次作客唔會再失威，始終下屆歐聯席位對佢哋嚟講太重要，故貼車路士贏維拉。<br> <br> 主客和：車路士勝<br> 心得：車仔換帥有睇頭<br> 近5場往績：LLLWW<br> <br> 戰鬥員A<br> 同足球有關嘅周邊物品都鍾愛，賭波就專攻日職聯。</p></body></html>