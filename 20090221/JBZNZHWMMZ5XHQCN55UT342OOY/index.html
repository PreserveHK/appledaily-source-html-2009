<html><header><meta charset="utf-8"><title>Kindle2聽書學英文</title></header><body><h1>Kindle2聽書學英文</h1><p>正所謂一雞死一雞鳴，呢頭蘋果SteveJobs養病，另一邊廂亞馬遜就喺最近推出無紙天書Kindle2，美國嗰邊瞬即賣斷貨，想買就要預訂！<br>話時話，Amazon同Apple好似一直都有啲牙齒痕，主因係K1主設計師RobertBrunner原來係由蘋果跳槽過去嘅，雖則話K2已改由JonathanIve操刀，但睇過K2個樣，係人都暗啞底話：乜咁Apple嘅！K2會否取代蘋果產品成潮界一哥？去年SteveJobs喺《紐約時報》訪問時踩咗佢幾腳，仲話四成美國人一年睇唔到一本書，咁點Hit呀！不過一向有態度嘅本港Mac友，就喺「蘋狂陣」唱反調，大讚書本電子化用途大，容易Search，唔單止慳位，拎出街仲好方便。&#13;</p><p>另外亦有網友好理性咁分析，佢話能夠到KindleStore買書外，仲可以用WebBrowsing單撈，方便過下下逛書店；更正係佢有讀書功能，男聲、女聲、快慢都可以調校，真係搞到我都想買番部「聽書學英文」！不過仍然有唔少網友嫌K2定價太貴，認為只值150美元咁話；加上現時EVDO網上傳輸技術只限美國先用到，所以話，究竟佢Hit唔Hit得起，呢個古仔真係有排講。</p><p>Profile<br> 屏幕：6"/16級灰階<br> 解像度：600×800<br> 體積：8"×5.3"×0.36"<br> 重量：10.2安士<br> 內置記憶：2GB（可收藏1,500本書）<br> 使用時間：約4日<br> <br> 示範片段： http://www.amazon.com/gp/mpd/permalink/mK4DJDHZ6QLDG </p></body></html>