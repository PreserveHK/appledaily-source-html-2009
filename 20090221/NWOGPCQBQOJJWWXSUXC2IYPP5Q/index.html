<html><header><meta charset="utf-8"><title>SHINee簽名會墟冚</title></header><body><h1>SHINee簽名會墟冚</h1><p>韓國少男偶像組合SHINee，噚日喺首爾三成洞為代言嘅波鞋舉行簽名會。雖然簽名會要購物超過680港元嘅顧客至可以參加，但仍然吸引唔少妹妹仔fans，令到現場一片人山人海，大排長龍。SHINee五子為多謝一班米飯班主出錢出力支持，更抽出幸運fans送上情侶戒指。</p></body></html>