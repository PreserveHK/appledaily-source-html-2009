<html><header><meta charset="utf-8"><title>宮澤未婚夫身份大揭秘</title></header><body><h1>宮澤未婚夫身份大揭秘</h1><p>日本女星宮澤里惠日前宣佈懷孕6個月，但經手人嘅身份一直非常神秘。<br> 日本報章《Sponichi》噚日報道，BB經手人原來係一名現時喺夏威夷從事運動太陽眼鏡生意嘅前職業滑浪選手，並唔係早前所指嘅珠寶商人。宮澤07年尾去夏威夷拍廣告，認識咗𠵱家呢個未婚夫，佢仲教過唔少藝人滑浪㖭。</p></body></html>