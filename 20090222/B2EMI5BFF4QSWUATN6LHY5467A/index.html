<html><header><meta charset="utf-8"><title>八卦風：<br>億元靚車　任影任坐</title></header><body><h1>八卦風：<br>億元靚車　任影任坐</h1><p>TopGearLive以汽車特技而作世界巡迴表演，香港係尾站壓軸，一連三日節目今日係最後一日，成個大匯演包括一個前所未有嘅汽車特技表演，以及一個大型車展。呢個汽車Show由兩名英國名牌汽車節目主持Jeremy、Richard以及香港車手李英健擔綱演出，兩個鬼佬主持說話尖酸又刻薄，好似好乞人憎但又真係好好笑，仲要睇住多部超級跑車喺場入面又片又飆又甩，精采程度拍得住澳門賽車；鍾意車嘅大人細路仲可以憑飛睇埋車展，展場內有多部超級跑車，拉利、波子、林寶之外，仲有首次抵港人手打造仿古靚車Bufori，以及兩部全新SuperCar，分別係SpykerC8以及PaganiZonda，成億成億名車放晒場內，仲要無圍欄，小朋友都可以開車門上車睇，夠晒全方位，車迷至愛，機會得番今日咋！<br><br>記者：梁美甜<br>攝影：譚盈傑</p><p>TopGearLive汽車特技大匯演<br> 表演時間：1330/1600/1830<br> 名車展覽：1200-2100<br> 地點：香港會議展覽中心（表演場於3號展館、車展於2A展館）<br> 票價：$288/$488/$988<br> 查詢：快達票（31288288）</p></body></html>