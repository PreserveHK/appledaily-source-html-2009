<html><header><meta charset="utf-8"><title>你的回應</title></header><body><h1>你的回應</h1><p>今日〈你想知想講想問？〉問題見刊各版，請即上《蘋果》網頁http://appledaily.atnext.com留言喇！或電郵至mailto:focusgroup@appledaily.com<br>傳真：37112411手機短訊：63836568本欄會選登部份讀者的回應。</p><p>●陳家強自爆去年9月雷曼兄弟爆煲後，才得悉香港有出售雷曼迷債，一眾議員對他的後知後覺深表驚訝，你又有何看法？<br> 唔好成日諗住自己仲做緊教授，樣樣都照住本書讀出嚟就掂。咁鍾意照書讀，不如返去教書好過。──三叔公<br> 你慌唔係陳家強戇居居，茶餘飯後同班議員講，雷曼爆煲前唔知有迷債，咁咪俾人在正式會議中過一戙囉！──skinnykid<br> 迷債呢單嘢唔好再開會討論喇，搞來搞去最終都係法庭見，點解𠵱家要狂燒公帑，苦主/銀行/政府三輸局面……──ponteeva<br> 咁高人工居然可以乜都唔知？香港市民真真正正係「寃大頭」，又吹佢哋唔脹。──HKG<br> <br> ●有指因東院失嬰屍案被炒的「大話精」周國華工作態度懶散，該院更有員工在殮房內煲湯偷懶，你有何意見？<br> 大話精同成個特區政府都係得過且過，上有特首話今年太忙，偷懶話遲啲做政改，財爺又話減人工幫唔得幾多，醫院更加係閂埋門做嘢。──767day<br> 千祈唔好頭痛醫頭，腳痛醫腳。呢排市民睇得緊，就做吓嘢，轉個頭，又回復原形。──miumiujorden</p></body></html>