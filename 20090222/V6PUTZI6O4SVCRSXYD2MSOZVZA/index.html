<html><header><meta charset="utf-8"><title>Rihanna消腫返美國</title></header><body><h1>Rihanna消腫返美國</h1><p>美國R&amp;B小天后Rihanna早前俾歌手男友ChrisBrown毆打，返咗去鄉下巴巴多斯休養。噚日佢終於返美國，係事件後首度露面。雖然喺車上嘅Rihanna戴住墨鏡，但睇嚟佢面上嘅傷痕已經消退。<br> 同日Rihanna發表聲明指自己堅強面對事件，𠵱家正係康復中，多謝各界關心。至於點解Rihanna遇襲後嘅受傷照會流出，警方正展開調查。</p></body></html>