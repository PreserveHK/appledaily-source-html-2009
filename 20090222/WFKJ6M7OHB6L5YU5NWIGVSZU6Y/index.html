<html><header><meta charset="utf-8"><title>《黑夜之神》票房衝破78億</title></header><body><h1>《黑夜之神》票房衝破78億</h1><p>奧斯卡獲8項提名嘅《蝙蝠俠─黑夜之神》（TheDarkKnight），全球總票房日前已衝破10億美元（約78億港元）大關，仲打入咗全球最高票房電影嘅第4位。憑該片入圍最佳男配角嘅已故男星希思萊杰（HeathLedger），更以獲獎賠率1.025倍熱爆投注公司，負責人直言從未見過咁熱嘅賠率，睇嚟希思萊杰真係穩操勝券。</p></body></html>