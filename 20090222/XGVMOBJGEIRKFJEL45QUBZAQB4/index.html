<html><header><meta charset="utf-8"><title>孫耀威嘲楊秀惠貪平打歪面</title></header><body><h1>孫耀威嘲楊秀惠貪平打歪面</h1><p>昨日孫耀威（Eric）、傅穎（Theresa）、張敬軒及官恩娜等現身尖沙嘴出席基本法嘉年華活動，Eric和Theresa趁機相約對方帶同自己的新唱片到場，互相簽名留念。<br> 最近有報道指Eric的緋聞女友楊秀惠疑打botox失敗，令面形變歪，Eric表示已有一段時間沒見過楊秀惠，他笑說：「botox都好耐技術，唔會打到歪咁渣啩，貪平呀？定係角度問題？」他又指很多藝人進娛樂圈後，因化妝技巧變好而變得漂亮。問他會否致電楊秀惠時，他竟抵死地說：「我都想知真相。」Eric認為打botox並不算整容，故也不介意女友這樣做。<br> 事後記者致電楊秀惠，得知被孫耀威踩後，她笑說：「我唔會鬧佢，不過我一向大細面，我成日畀人笑係大細面，我右邊面大啲，左邊面瘦啲，冇所謂啦！人必然有啲缺點，所以我要靠化妝同梳頭彌補番，其實我嘅面形係下巴尖尖，只不過以前係babyfat，𠵱家25歲唔通仲babyfat咩？我係瘦咗啫，我冇試過打botox，我又唔係好醜樣，OK啦！」<br> </p><p>官恩娜改善說話</p><p>另一方面，官恩娜表示近日養了兩隻小狗，雖然兩隻小狗都經常生病，但也為她帶來不少歡樂，問她是否因早前爆鹹豬手事件傳被無綫封殺而感不快？她說：「我不嬲都好正常，冇特別唔開心，我知我係一個講嘢都幾快嘅人，我會慢慢改進。」<br> 採訪、攝影：林惠卿</p></body></html>