<html><header><meta charset="utf-8"><title>激新產品：8.9"LCD行街睇Blu-ray</title></header><body><h1>激新產品：8.9"LCD行街睇Blu-ray</h1><p>呢頭各LCD大廠不斷推出大尺寸高清電視，滿足玩家要求；轉個頭Panasonic又公佈咗一件細到只得8.9"的LCD……唔係，佢屬於一件手提式LCD連Blu-ray播放器先真！
</p><p>呢件貴為VIERA旗下嘅產品，型號為DMP-BV100。咪睇佢的骰，其實屏幕解像度也達到1,024×600，最緊要係揭起個芒面，竟然內藏一個Blu-ray碟機隨時播放，如充滿電嘅話，可連續播2.5小時影片，另側邊設HDMI輸出，可駁上大電視度欣賞。</p></body></html>