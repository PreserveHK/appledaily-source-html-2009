<html><header><meta charset="utf-8"><title>Kitty靈活春茗 - 鄧達智</title></header><body><h1>Kitty靈活春茗 - 鄧達智</h1><p>人在內地，工作細煩，趕着同事合作務必晚飯前回港到中環……平常，由它去罷，今時今日勤力搵兩餐晏仔嘅態度比較重要，今晚就是特別：「靈活聯繫」春茗。除非人在地球另一邊，多年習慣別的飲宴可免，葉潔馨共事仝人號召，例必排在赴會前列。平常不常碰頭的朋友都來了，一次過細認，無損手爛腳焦頭爛額，幸會幸會今夜仍然可以聚會！世事多變，誰知去歲人面今年已經遠行？<br> 阿杜約與從澳門回流香港鍾偉民飯敍，人在大雪紛飛北京，相約：「Kitty春茗夜見！」他春茗，她也春茗，金融海嘯依然有不少春茗，就是Kitty的版本成了一具符號，老好朋友抖抖身上凡塵暫停雜務對號入座，不少心上懸念卻難見面，借靈活春茗屋簷下，託香生與Kitty凝聚力，打個招呼，擁個抱問好，從「靚仔」到「麻甩佬」；從「靚女」到……都係「靚女」，歲月無聲唯獨Kitty個party留記認。人人都做公關，何解葉小姐仝人特別讓人上心？就是用心！公事公辦之餘，你感受一番真心意。<br> 像這個早晨收到這樣一份邀請看劇電郵；什麼模樣的公共關係？「……如閣下未能出席請預早通知……」正確，早讓人家知道莫叫位子浪費，那是對的。但加上一句「……等候人眾，好叫我們安排輪候人龍……」誰人不知這條道理？畫蛇添足，唓，莫以為免費睇戲人人𦧲飯應，時間最寶貴，人家答應出席，只能以真情恭候感化，莫以為小便宜大過天，不買賬的人多的是。<br> 除了生意，Kitty關心朋友間好醜紅白事，自動安排敬告眾友，尤其如在下之類交通網絡滾球人，若無他們知會，難表心意。相信面對不同朋友要求，未必平衡客戶能提供之安排，他們常自掏腰包應付。從無綫監製（蕭芳芳《林亞珍》近視鏡冬菰頭之原形）到商台高層，積累多年人脈創業，口碑延續快廿年。一間公關公司得此成績，飲得杯落囉，Kitty。</p></body></html>