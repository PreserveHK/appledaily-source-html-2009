<html><header><meta charset="utf-8"><title>免費玩：飛得多　請你去沙巴</title></header><body><h1>免費玩：飛得多　請你去沙巴</h1><p>飛行里數好難儲呀！儲足成年只夠換到濕濕碎精品。不過最近港龍航空推出新優惠，似乎可以將着數提早實現！個優惠簡單咁講就係多搭多送，由即日起至5月31日，只要乘搭港龍航空並於網上訂票，累積乘搭次數最多嘅Top3，即刻有獎！第一名係沙巴亞庇機票連3日2夜香格里拉TanjungAruResort&amp;Spa住宿，第二名係上海機票連3日2夜上海新世界麗笙大酒店住宿，至於第3名，就可以額外賺取38,888飛行里數。記住獎賞計劃只限亞洲萬里通或馬可孛羅會會員，預訂機票之前一定要去亞洲萬里通網站登記先！<br><br>記者：劉嘉蕙<br><br>查詢：http://www.dragonair.com.hk（港龍航空）、http://www.asiamiles.com（亞洲萬里通）</p></body></html>