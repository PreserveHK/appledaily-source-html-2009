<html><header><meta charset="utf-8"><title>NewBorn　SuperCCDEXR!<br>專攻光暗　高反差</title></header><body><h1>NewBorn　SuperCCDEXR!<br>專攻光暗　高反差</h1><p>HappyBirthday！咁開心唔係因為靚女Model─Algie生日，買齊生日蛋糕慶賀嘅係富士新出呢粒SuperCCDEXR感光元件，配合最新FinePixF200EXR推出！佢嘅強項係提高光、暗位同高反差環境擷取影像能力，從此影完室內、再影室外，即使只有一點燭光嘅低光度環境，都一樣照拍幼滑細膩相片。<br><br>記者：許福合<br>攝影：陳陶鈞<br>Model：Algie@PureModels</p><p>3大自選模式</p><p>F200EXR使用了富士全新SuperCCDEXR，感光元件透過Pixels的新緊密排列方式，令相機由原本600萬像素，輕易提升至1,200萬像素畫質，並將之稱為HR（高解像）模式。<br> 另一個筆者最愛新增模式係DR！佢係專為光、暗位對比度極大情況下使用（例如被拍者在室內，但背景見到落地玻璃+室外環境）；在DR模式下，相機會同時採納「長時間曝光」及「短時間曝光」資訊，然後再組成相片，咁影出嚟嘅相無論係光位同暗位都一定有嘢睇啦，而此DynamicRange最高更可達到800%！<br> 另一SN模式，是以降低相片雜訊為目標，最常用當然係使用高感光度拍攝時，相片會更幼滑，試拍時發覺ISO1,600以下效果相當顯著，即使用到3,200以上Noise亦比一般CCD低。</p><p>場景自動跳</p><p>嫌HR、DR及SN三個模式轉嚟轉去好麻煩？相機還有EXR模式，它會按環境需要自動選擇最佳模式（更可設定其中一種模式為優先選擇）；雖然係咁方便，但用落其實都有所限制，最明顯就是相片解像度，HR可用足1,200萬像素，而DR及SN就只能用到600萬像素。除咗模式外，連場景都會自動跳選，例如FX200EXR對住人像就會開啓人像場景，近攝時就會打開Macro，一共有6種之多。另一個好玩點子是菲林效果模仿，FX200EXR可模擬富士最出名的Provia、Velvia及Astia菲林拍攝效果，想重拾菲林拍攝嘅玩家就最啱。</p><p>模式效果測試<br>DR模式</p><p>黑位及光位高反差下，仍有Details。</p><p>SN模式</p><p>ISO800下拍攝，微粒仍在可接受範圍。</p><p>Profile</p><p>感光元件：1,200萬像素SuperCCDEXR<br> 光學變焦：5倍<br> 記憶卡：xD、SD/SDHC<br> 感光度：ISO100-12800<br> 快門速度：1/1,500秒至8秒<br> 屏幕：3吋<br> 體積：97.7×58.9×23.4mm<br> 重量：175g<br> 查詢：富士（24088663）</p></body></html>