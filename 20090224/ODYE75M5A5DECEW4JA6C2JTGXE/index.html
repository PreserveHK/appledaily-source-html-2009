<html><header><meta charset="utf-8"><title>馮仁昭四圍超：陳志雲希望盈盈知驚 - 馮仁昭</title></header><body><h1>馮仁昭四圍超：陳志雲希望盈盈知驚 - 馮仁昭</h1><p>無綫總經理陳志雲噚日喺商台宣傳「志雲飯局Liveonstage」舞台版，講番舞台版《志雲飯局》，陳志雲話到時會有廚師現場煮嘢食外，原本葉麗儀應承做嘉賓，但係佢老公有病，所以做唔到。對於湯盈盈醉酒駕駛上庭，講到佢話好驚，陳志雲話：「只係想提醒佢唔好再醉酒駕駛，應該係要驚嘅，唔識驚就弊，識得驚先戥佢高興。」</p></body></html>