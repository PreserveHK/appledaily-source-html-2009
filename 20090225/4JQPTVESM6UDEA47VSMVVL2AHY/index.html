<html><header><meta charset="utf-8"><title>窩輪搏擊：15880伺機博反彈 - 俊樺</title></header><body><h1>窩輪搏擊：15880伺機博反彈 - 俊樺</h1><p>花旗嗰邊又有新嘅負面消息，就係AIG上季又勁蝕，仲話政府唔注資打救就會破產，面對一個又一個壞消息，花旗股市前晚急挫，道指直逼7000關。<br> 花旗股市咁曳，港股好難獨善其身，加埋A股掉頭下跌，港股氣氛就更差，恒指最低見過12634，好彩收市升番上12798，算係跌少好多。今日財爺宣讀新一份財政預算案，晏晝個市可能會好波動。</p><p>中海C輪15880：中海（688）昨收10.92元，跌1巴仙，以陀螺收市，算係偏穩。股價前日升破條20日線，噚日遇上跌市都算硬淨，短線有機會上試12元，破位睇13.50元，可以諗吓隻C輪15880，昨收20.7仙，有效槓桿2.5倍。<br> 正股升上13.50元，15880可見35仙，正股跌穿10元，就沽咗隻輪止蝕。<br> 俊樺</p></body></html>