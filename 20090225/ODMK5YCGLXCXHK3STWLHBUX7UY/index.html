<html><header><meta charset="utf-8"><title>木村闔家豪遊箱根</title></header><body><h1>木村闔家豪遊箱根</h1><p>日本組合SMAP主將木村拓哉出名係廿四孝老公同老竇，據今期日本雜誌《週刊女性》報道，佢為咗答謝愛妻工藤靜香湊女辛苦，喺情人節時送咗份大禮畀佢，帶佢同兩名千金一家四口去箱根溫泉旅行，佢哋入住嘅高級旅館一晚要成16,000港元。據報佢哋唔係第一次去，可見木村對妻女絕對闊佬，覺得呢啲錢濕濕碎！</p></body></html>