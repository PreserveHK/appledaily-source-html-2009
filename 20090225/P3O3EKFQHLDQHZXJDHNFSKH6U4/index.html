<html><header><meta charset="utf-8"><title>魚缸暴炒族：山東墨龍吼位短炒 - 方星俠</title></header><body><h1>魚缸暴炒族：山東墨龍吼位短炒 - 方星俠</h1><p>曾經在股海長升難跌的宏利金融（945），近日受發新股傳聞拖累，連日遭大舉拋售，昨日除息，股價大插12.78元，收報92.70元，家陣港股已再無「紅底股」。至於宏利幾時可以撈底？睇走勢似乎言之尚早。<br> 港股失守13000點，市場氣氛認真麻麻，同老友傾開，他感嘆目前入市要沽空才搵到食。星俠一向甚少參與這種「向下炒」行動，所以見個市唔就，大部份時間睇多過做，見到心水股就小注怡情，唔對路就即撇。</p><p>失守0.48元止蝕</p><p>受惠業績「靚仔」刺激，山東墨龍（568）上周裂口急升至0.66元。墨龍去年純利增加53%至3.06億元人民幣。股價昨跌至20日線水平0.53元後反彈，以0.56元平收。近日市場曾傳墨龍計劃配股，但管理層否認，澄清目前並無配股計劃。<br> 該股唞完氣後，短線炒上落或者有得諗，現價入市，短炒目標0.70元，失守0.48元止蝕。<br> 方星俠</p></body></html>