<html><header><meta charset="utf-8"><title>e-mail雙向入力　FeelSOHO!</title></header><body><h1>e-mail雙向入力　FeelSOHO!</h1><p>放工約埋班Friend去老蘭，飲支酒，咬粒花生、吹吹水，呢種Hea爆生活邊個唔想！但作為打工仔，幾乎24小時開實電話OnDuty，唔想壓力纏身，計我話不如Sende-mail或SMS交代工作最好。今年新機中以3月推出嘅NokiaE75最多花臣，鍵盤打橫打直用得之餘，仲有倉頡、速成加混合輸入法三種，打段文字隨時快過你直接對話。<br><br>記者：陳國輝<br>攝影：陳盛臣&#13;</p><p>垃圾郵件即踢走</p><p>雖然滑蓋設計嘅電郵手機已經見過唔少，但其實外形分別非常大。以今次E75為例，其外殼唔用灰黑色，無咗嗰種行政人員味道，反而配上酒紅或深藍色，加上全鏡面包住機身，閃令令，感覺即刻Grand晒！<br> 講到電郵功能，E75採用新版MailforExchange來處理大堆e-mail，更重點追加預覽Subtitle功能，即係話到咗CheckMail介面，唔使Click入內文已經睇到裏面嘅簡介資料，呢一項分唇特別針對垃圾電郵而設，既可以慳番撈機時間，仲慳埋GPRS費用。</p><p>格仔鍵入力更快</p><p>輸入文字速度直接取決於用家嘅熟練程度，但係用手機打字，QWERTY的質素更重要。某啲電郵手機雖然體積細，但按鍵過份的骰，根本難於輸入；同樣，E75按鍵雖然連一隻手指頭Size都唔夠，但勝在格仔設計，清晰又容易㩒；如果你想佢好似用電腦Keyboard咁爽，一定無可能，但筆者試入過句中文，覺得除認字速度夠快之餘，㩒錯掣嘅機會仲相對較低。
</p><p>DetailSnaps</p><p>Profile</p><p>制式：WCDMA/GSM三頻<br> 屏幕：2.4"QVGA<br> 通話時間：4.2（3G）/4.4（2G）小時<br> 體積：111.8×50×14.4mm<br> 重量：139g<br> 主要功能：滑趟QWERTY鍵盤、MailforExchange、GPS、預載NokiaMaps、320萬像素相機、HSDPA、Wi-Fi、支援16GBmicroSD</p><p>同場加映<br>N86首部800萬</p><p>諾記終於將喺第二季推出旗艦級800萬像素N86。鏡頭梗係用番德國名廠CarlZeissTessar，具廣角效果及大光圈設定，好處係就算面對猛烈陽光或昏暗環境，影相都有較佳表現。<br> <br> 推出日期：第二季</p><p>5630上載速度快6倍</p><p>XpressMusic系列將推出升級版5630，除機面上繼續有3粒音樂快捷鍵之外，網絡上載速度亦提高到每秒2Mbps，相比以往384Kbps，Upload照片、音樂或短片嘅速度，幾乎快咗6倍！<br> <br> 推出日期：第二季<br> &#13;</p><p>672010Mbps單撈</p><p>當然唔少得呢款咁Classic、玩直身機嘅6720，機身下巴微微彎曲，傾電話嗰陣就更貼面舒服。<br> 另外佢嘅上網速度亦達到每秒10.2Mbps，搭埋3.5mm耳筒及TV-Out功能，多媒體方面唔輸蝕㗎！<br> <br> 推出日期：第二季</p><p>6710拍攝導航</p><p>睇見機身正中呢個十字標誌，肯定Navigator又有新嘢返！<br> 6710除升級至500萬像素外，屏幕仲拉闊到2.6"，方便睇地圖搵路；另外，影完相後一樣可記低所在位置，通知朋友。<br> <br> 推出日期：第三季</p></body></html>