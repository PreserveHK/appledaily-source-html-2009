<html><header><meta charset="utf-8"><title>中環在線：何禮泰睇淡滙控？ - 李華華</title></header><body><h1>中環在線：何禮泰睇淡滙控？ - 李華華</h1><p>正當市場靜候滙豐控股（005）下周一公佈業績，聯交所股權變動資料噚日披露，滙控獨立非執行董事、即係太古A（019）同國泰航空（293）前主席何禮泰，分別喺上月23及26日，喺市場合共沽售10.3萬股，平均價分別係5.127英鎊（約56港銀）及5.377英鎊（約59港銀），總共套現588萬港銀。<br> 唔通佢都認同摩根士丹利同高盛嘅意見，跟大隊一齊沽貨？<br> 原來何禮泰揸住嘅滙控，唔係私人投資，佢係英國慈善機構EsmeeFairbairnFoundation信託人，賣股係Esmee決定。Esmee𠵱家仲揸住超過27.3萬股滙控。</p></body></html>