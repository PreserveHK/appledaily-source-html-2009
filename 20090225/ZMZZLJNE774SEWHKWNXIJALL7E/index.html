<html><header><meta charset="utf-8"><title>張耀榮唔敢同T富商聯絡</title></header><body><h1>張耀榮唔敢同T富商聯絡</h1><p>鄧姓鞋王T富商原來與演唱會之父張耀榮份屬親家，對於傳媒踢爆T富商三奶李姿霆暗地偷食搭上港男黃長發，張耀榮昨日表示因與T富商份屬親戚，這段期間若聯絡問候對方反而會顯得尷尬。</p><p>指姻親為人古板</p><p>張耀榮昨日透露Karen和黃長發的戀情未浮面前，上月T富商搞春茗時還邀約他出席，他在電話中說：「我都唔想喺呢個敏感時候搵佢，好似『潤』佢咁，如果我俾人柴台，都唔想人哋煩我，大家親戚講呢啲嘢好冇癮。」<br> 問到張耀榮覺得親家T富商人品如何時，他說：「佢個人雖然古板，但為人好風趣。」根據T富商提供的照片，Karen於02年曾出席張耀榮女兒與T富商兒子的婚宴，問到T富商當時可有把三奶Karen介紹給他認識時，張耀榮說：「佢冇介紹過啲女朋友我識，我亦冇印象Karen有嚟我個女嘅婚宴。」不過他大讚T富商對待兒媳相當闊綽。<br> 對於T富商與三奶Karen及黃長發的三角鬧劇，張耀榮說：「其實男女之間嘅嘢，好嚟好去咪算囉。」覺得T富商是否應撇甩三奶Karen？他說：「人哋嘅家事，我都唔理得咁多。」<br> 採訪：比華利</p><p>話你知：二房女嫁正室子</p><p>T富商、三奶Karen及黃長發一段「三角誌」，牽涉其中的人越來越多，就連演唱會之父張耀榮也被拖落水，皆因T富商與張耀榮原來有姻親關係。<br> 02年T富商與元配朱錦韶所生的二公子鄧偉業，在會展GrandHall豪花百萬筵開150席，迎娶張耀榮與二姨太所生的女兒張麗芳。當晚T富商拖實元配主婚，又邀請當時剛撻着的三奶Karen飲宴；至於張耀榮的正室和二姨太當晚也鮮有地同場，兩位親家老爺各享齊人之福，更「巧合」是賭王何鴻燊也是座上客，還帶同四姨太梁安琪到賀，三個男人事業有成兼妻妾成群，肯定教不少男士既羨且妒。</p></body></html>