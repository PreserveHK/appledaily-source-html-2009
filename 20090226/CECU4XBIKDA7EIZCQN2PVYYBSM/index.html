<html><header><meta charset="utf-8"><title>I.T總監教男潮　開櫃四必</title></header><body><h1>I.T總監教男潮　開櫃四必</h1><p>你有無為轉季而感到煩惱？每到換季時候，即時諗到個DollarSign……心思思入新貨之餘又唔想太貴又想夠潮。不如我哋搵個潮人過兩招，教你平貴街牌點樣Mix&amp;Match，講講春季四大元素，等大家去「濕平」時都會容易啲，唔使左襯右襯度唔掂。想偷師？即請I.T創作總監Wallace出招幫你由頭襯到落腳。<br><br>記者：陳諾堯<br>攝影：林栢鈞<br>Model：Yoshihiko@elite</p><p>Roll腳未興完</p><p>想知轉季Wardrobe應該有咩SpringKeyItems？Wallace話：「春天一定要有件風褸、嘉誠褸（SpringTop）、ChinoPants同Sneakers，因為呢幾樣Items都好易襯、拎上手就着得。另外我會揀Visvim、Sophnet.同:Chocoolate呢三個街牌，佢哋喺設計上的共通點係圍繞男士最愛嘅四大元素而Design，分別係College、Sporty、AmericanClassic同Military四個Look。三個品牌中Visvim價錢最貴，係因為佢最精華同專門，用條拉鏈都貴過人！」<br> 講到男裝潮流，Wallace自有獨特見解，「一向男裝Items比女裝少，所以最近好Hit嘅Roll腳Look成為MainTrend，因為男人最多咪得一條牛仔褲同一條斜布褲，想Styling上有變化就一定要玩吓嘢！其實Roll腳同吊腳Look喺五十年代已經興過，家陣都係玩復古，而且Roll腳容易Styled又可以造個新Look，實Hit！反而女裝男着就未必做到MainTrend，但亦有佢嘅Market。嚟緊我覺得會興HuntingLook，應該好型！」</p><p>CollegeLook</p><p>Sophnet.藍×白領直條子恤衫$2,799（c）<br> Sophnet.紫色斜間呔$1,599（c）<br> Visvim深藍色金鈕CambridgeBlazer$7,650（b）<br> :Chocoolate白色布Belt$189（a）<br> :Chocoolate灰色褲$379（a）</p><p>CollegeLook　英日學生哥<br>難度：★★☆☆☆</p><p>想做CollegeBoy唔難，最緊要體形要夠瘦，Wallace：「件金鈕西裝係重點，着得好唔好睇都係靠佢，另外其他KeyItems如斜紋Tie、學生西褲、黑框眼鏡同皮鞋都要有。一向CollegeLook嘅衫都係SlimCut，係要Tailored先好睇，所以比較高大嘅人較難Carry，呢個Look最啱約會女仔Dating時着。」</p><p>SportyLook</p><p>Visvim軍綠×白色NomadDado2.5LPacliteGore-tex風褸$8,450（b）<br> Sophnet.黑×白橫間長袖Tee$3,199（c）<br> :Chocoolate深藍色闊身長褲$379（a）<br> Visvim紫紅色LoganLatticeSneakers$3,850（b）</p><p>SportyLook　海員運動家<br>難度：★☆☆☆☆</p><p>講開SportyLook，Wallace話今季Marine海軍裝係大熱，「SportyLook每年都有好多變化，但今年Marine藍褲撞白走唔甩，KeyItem係褸，風褸、棒球褸、CoachJacket都可以做到，佢哋嘅基本元素一樣，只係喺唔同年代出現。運動Look就算身形高大都會着得好睇，因為衫同褲都比較闊身，最好就襯對Vintage波鞋或Sneakers。」</p><p>AmericanClassicLook</p><p>Sophnet.鮮藍色細格仔恤衫$2,799（c）<br> :Chocoolate紅×藍色斜間煲呔$189（a）<br> :Chocoolate米色×紅藍間背心$299（a）<br> :Chocoolate深藍色SpringTop$599（a）<br> Visvim卡其色ChinoPants（Herrington）$2,450（b）<br> Visvim白色LoganLatticeSneakers$3,850（b）</p><p>AmericanClassicLook　美式白人<br>難度：★★★★☆</p><p>AmericanClassicLook之中，RalphLauren同Herm囗s經常地塑造傳統美式白人Style。Wallace：「諗起一個有錢嘅美國白人，都會聯想到打獵、騎馬等高尚活動，佢哋好鍾意戴煲呔，着枱布格仔恤衫，個Look好亁淨好Neat。但因為呢個Style太多EarthTone嘅Items，所以白人會着得好入型入格，亞洲人黃皮膚就有啲難Carry。」</p><p>MilitaryLook</p><p>:Chocoolate黑色軍帽$169（a）<br> :Chocoolate白色PhotoPrintTee$199（a）<br> Sophnet.啡黃色風褸$4,899（c）<br> VisvimHigh-WaterChino軍綠啡色四個骨吊腳褲$2,450（b）</p><p>MilitaryLook　Outdoor軍人<br>難度：★★★☆☆</p><p>MilitaryLook往往係綠綠啡啡襯到沉悶，Wallace話其實試吓Mixed啲Outdoor顏色，睇落會更有生氣，「軍Look最緊要有一件軍人Jacket如M65，有頂軍帽同軍色嘅Items，所以唔難襯。今次我用軍綠色吊腳褲嚟個新演繹，再配件Sharp色Jacket，一睇就覺得有氣息同搶眼好多；加上吊腳褲係今個春季HitItem，咁樣襯潮味會重好多。」</p><p>查詢：</p><p>（a）:Chocoolate（22657521）<br> 九龍塘又一城103號舖<br> <br> （b）F.I.L（25257550）<br> 中環雲咸街18號<br> <br> （c）I.T（28816102）<br> 銅鑼灣京士頓街2號地庫</p></body></html>