<html><header><meta charset="utf-8"><title>「有啲一年幾次」<br>馮仁昭四圍超：阿葛爆房事自比動物 - 馮仁昭</title></header><body><h1>「有啲一年幾次」<br>馮仁昭四圍超：阿葛爆房事自比動物 - 馮仁昭</h1><p>葛民輝噚日凌晨接受吳君如主持嘅商台節目《嘩！嘩！嘩！打到嚟！》訪問，慘被君如逼供閨房樂。</p><p>「一high就負荷唔到」</p><p>眾所周知阿葛多年來每日只係瞓兩、三個鐘，所以君如就問佢同老婆行房次數，阿葛抵死咁話：「動物都分好多種，有啲一年幾次，都係家家有求，大家都習慣咗對方嘅生活模式，屋企人已經習慣咗唔係成日見到面，好似我同阿媽食飯都會生外，十幾年都係咁。」<br> 阿葛去年中擔任林海峰講唱會嘉賓時，曾因心臟不適送院救治，佢噚日就再次強調當時心臟未有「通波仔」，不過身邊嘅親人都唔相信，佢笑話：「個個嚟探病都唔信我唔係太嚴重，就連我老竇都叫我唔好呃佢。𠵱家自己多咗做運動，因為做呢行會好易high，如果我一high就會負荷唔到。」</p><p>彈林海峰太就自己</p><p>節目尾聲時君如要阿葛舉出林海峰一個缺點，阿葛竟大彈林海峰太遷就自己係缺點，佢話：「佢太就我，但原來會唔開心，應該一早同我講有乜衰，好過就到頂唔順時先一次過爆出來。」</p></body></html>