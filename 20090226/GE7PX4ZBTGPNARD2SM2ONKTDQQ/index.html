<html><header><meta charset="utf-8"><title>春日下午茶　味分高低</title></header><body><h1>春日下午茶　味分高低</h1><p>女士們對hightea有多趨之若鶩，睇半島酒店大堂嗰條人龍有幾長就知。嘆個scone，飲杯Earlgrey，給自己一個鐘做上流社會，發一個闊太夢。嫌悶？以型格見稱的WHotelLivingRoom大玩中西點心mix&amp;match，Hightea由叉燒酥食到法式macaroon，Lowtea由鵝肝panini食到焦糖燉蛋，喺酒店飲住下午茶仲可以玩層層叠，「傳統」二字完全被突破。<br><br>記者：吳允冲<br>攝影：伍慶泉</p><p>LowTea<br>Homemade精緻西點</p><p>驟耳聽以為LowTea比HighTea低級，實際上LowTea才是英國貴族的至愛，稱作LowTea只因為點心放在茶几般矮的桌子上。LivingRoom的LowTea全部都是homemade西式小點心，由傳統的鬆餅到創新的鵝肝蘋果烤三文治都有，賣相精緻，令人不捨得食。</p><p>HighTea<br>變奏的骰中點</p><p>以為食HighTea是上流社會的身份象徵？又係美麗的誤會。HighTea的出現是英國工人因為工作太忙，連午飯都無時間食，晚餐前要在高枱上食一餐頂肚，所以份量heavy，有肉批又有腸仔、蛋。此變奏版Hightea以中式點心為主，又有西式蛋糕，份量雖然的的骰骰，不過令人飽肚的本質，依然堅守傳統。</p><p>飲茶才是潮<br>AngelGingerT$75</p><p>以Earlgrey混合薑茶而成，夏天時飲特別清新。</p><p>三十多款茶葉任擇，首推帶可可橙味的ChocolateMintTruffle。</p><p>LivingRoom（37172889）<br> 柯士甸道西1號W酒店6樓<br> 價錢：每位$238<br> 註：2:30pm-3pm供應</p><p>teabuffet酒店平食<br>型格甜品</p><p>Yamm自助餐數一數二，價錢亦都與質素成正比。最新推出的型格假日下午茶，造福了不少想慳錢又為食的甜品粉絲，十五款甜品包括芝士蛋糕、法式燉蛋任食，仲可於五款特色下午茶拼盤中任擇一款。Weekend喺尖沙嘴，終於有地方好hea。</p><p>Yamm（23155111）<br> 尖沙嘴彌敦道118號TheMiraHongKong地下大堂<br> 價錢：成人$198、小童$158（包拼盆一款，只吃甜品減$60）<br> 註：逢星期六、日及公眾假期3pm-5pm供應</p><p>芝味無窮</p><p>眾多甜品中，以芝士蛋糕最受歡迎。先鋒吧的「芝」味無窮輕怡甜品自助餐，每日都有九款芝士甜品，Tiramisu、香橙芝士撻、腰果芝士忌廉輪流登場，記得不能錯過焗蘋果芝士酥條，酸甜又鬆脆，食多幾條都唔怕滯。</p><p>先鋒吧（21137935）<br> 尖沙嘴海港城港威酒店大堂<br> 價錢：每位$88<br> 註：每位$88逢星期六、日及公眾假期3pm-5pm供應</p><p>矜貴燕窩</p><p>平日食燕窩自助餐，最少都要三百蚊。這個海嘯價下午茶自助餐，無論甜品或鹹食都加入矜貴燕窩，巨蜂蜜露、蘋果雞湯、燕窩滑雞粥，有食療功效，滋補又養顏，帶埋姊妹阿媽一齊去，又多一個藉口俾自己放縱大吃！</p><p>柏景餐廳（27382322）<br> 尖沙嘴中港城皇家太平洋酒店園景翼2樓<br> 價錢：成人$158、小童$118<br> 註：逢星期六、日及公眾假期3:15pm-5:15pm供應</p></body></html>