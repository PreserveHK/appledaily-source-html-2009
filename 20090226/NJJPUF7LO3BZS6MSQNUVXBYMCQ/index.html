<html><header><meta charset="utf-8"><title>電腦模擬實時觀星</title></header><body><h1>電腦模擬實時觀星</h1><p>「天邊一顆閃星星，海邊一顆閃星星，或睡或現，閃爍不停……」正常人幾叻都好，面對大自然或外太空事物，依然自覺渺小和充滿好奇。<br>就例如睇星，閒時有無研究星座，知唔知咩係黃道？九大行星跟其衞星現在遊到去邊，可唔可以學當年伽利略睇睇木星衞星？一講天文現象就十萬個為甚麼，難怪大把科學家樂此不倦地日日睇星，而你也可以來裝模作樣。<br>網上有段免費觀星軟件，Mac和Windows系統都適用，可以將你的電腦螢幕，模擬成一個魚眼鏡或望遠鏡，睇睇現在天空中有咩星體在閃亮。玩法唔簡單，熟悉經緯座標，對某星體有越多了解，越能在畫面上刻畫出其軌迹。原來一個模擬出來的星空，都可以好靚。<br><br>記者︰陸俊雄<br><br>http://www.stellarium.org/</p></body></html>