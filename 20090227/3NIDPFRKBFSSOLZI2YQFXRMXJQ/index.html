<html><header><meta charset="utf-8"><title>真貨代理　一折扮㗎妹</title></header><body><h1>真貨代理　一折扮㗎妹</h1><p>有睇開日本女性潮流雜誌，都一定識CandyStripper、Snidel、DazzliN'和Deicy等潮牌，想入貨其實唔使飛去Japan，去MK家樂商場（現名家樂坊）就得，事關香港代理商Monalisa就喺嗰度！春天開季，Monalisa決定以一折價益姊妹，等你可以平平哋都入到最Update嘅衫，扮㗎妹？無難度！<br><br>記者：陳諾堯<br>攝影：周旭文<br>Model：Kimasa@Jamcast<br>Makeup&amp;Hair：PhoebeCheong</p><p>CandyStripper灰×紅色圖案窩釘長袖Tee<br> 原價$1,299<br> 半價$650<br> <br> Snidel米色狸毛背心<br> 原價$2,730<br> 半價$1,365<br> <br> ananotherangelus啡色燈芯絨短褲<br> 原價$729<br> 半價$365<br> <br> EbonyEyes匙羮餅亁頸鏈<br> 原價$199<br> 半價$100</p><p>水貨舖有摻假貨</p><p>知道身邊有朋友去水貨舖買到假貨，所以八卦問問代理商Monalisa的BuyerLisa點分真假？「有好多水貨舖都會入真貨，但亦都會不為意撈埋Copy一齊賣，唔買開正貨嘅人好多時都會俾人呃。要分真假最緊要睇佢個Tag，正貨包裝包得靚，紙牌嘅質地都要留意，同埋最好唔好買中價嘢，通常中價貨引咗你買，但未必係真，Check清楚平時買開品牌嘅大概Yen價，再兌番港幣就知。」Lisa每兩個月去一次日本睇新貨，每件貨品兌番Yen價都係貴$100以下，價錢老實。𠵱家買滿$1,500仲可以做永久VIP，有折同CashCoupon之餘，最好就係可以託Lisa去日本買嘢，只收10%手續費同$100-$150運費。</p><p>alcali啡白色傘袖上衣<br> 原價$1,299<br> 一折$130<br> <br> Amonavis淺藍×灰色Ruffle布料長褲<br> 原價$1,299<br> 一折$130<br> <br> Anquiet金銀色長頸鏈<br> 原價$699<br> 一四折$100</p><p>一折掃長褲背心</p><p>今次開倉嘅一折貨品無特定牌子，着開日牌最鍾意都係㗎仔嘢真係手工靚質地靚，攞上手就知係好嘢，但某些貨品已斷碼，所以要試啱先好買。除了褲款較多之外，Accessories都抵玩，大部份都係$100一件，比平時平一大截，買嚟自用或送禮都Fit。一折後嘅貨品都係百零二百蚊，睇中就點都掃咗先！</p><p>CandyStripper黑色金字Cap帽<br> 原價$899<br> 半價$450、<br> <br> CandyStripper黑×白色短袖恤衫<br> 原價$1,799<br> 一折$180、<br> <br> CandyStripper黑色Wristband<br> 原價$199<br> 半價$100、<br> <br> WorldWideLove藍色SkinnyJeans<br> 原價$1,000<br> 一折$100</p><p>誌上型牌全部半價</p><p>有睇《ViVi》嘅都知Deicy呢排好紅，鍾意日本型女Look嘅半價入貨就最抵！而CandyStripper嘅圖案Items在港一向受歡迎，睇落比較與別不同，好啱後生女Taste。</p><p>Deicy灰色豹紋圖案V-neckVest<br> 原價$789<br> 半價$395、<br> <br> Snidel灰色大Scarf<br> 原價$799<br> 半價$400</p><p>Monalisa開倉資料<br> 日期：即日起至3月5日<br> 時間：12:30pm-11:00pm<br> 地址：<br> 旺角登打士街56號家樂坊G31-32號地舖（31658317）<br> 大埔安邦路8-10號大埔超級城地下B區129號舖（31628969）</p></body></html>