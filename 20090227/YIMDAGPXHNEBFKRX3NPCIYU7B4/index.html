<html><header><meta charset="utf-8"><title>「唔覆短訊當同意」<br>客指電盈屈登記IDD</title></header><body><h1>「唔覆短訊當同意」<br>客指電盈屈登記IDD</h1><p>電訊盈科手機客戶黃先生早前收到由電盈寄出的短訊，內容有關登記IDD服務。黃因自覺沒此需要，沒加細閱即刪除。惟事後發現賬單上竟有資料顯示已登記了IDD服務，遂即向電盈查問。「原來唔覆個短訊即係當應承登記，雖然冇乜損失，但無啦啦俾人加咗個服務，若果唔小心用咗，到時又有排煩！」</p><p>有「博大霧」之嫌</p><p>他認為這種「唔覆就當同意」的經營手法對客戶不公，他氣憤地說：「咁寄100個、1000個呢啲短訊嚟畀我，咪好唔得閒？我覺得咁樣做生意，係屈客囉。」<br> 本報向電盈查詢有關事件，只獲覆已為黃先生取消有關IDD服務登記，該公司並無回應有關登記手續上的提問。<br> 律師梁永鏗表示，事件雖無觸犯法例，但對消費者不公平，有「博大霧」之嫌。<br> 梁續指，有市民為保障自己在遺失電話後不會被濫用IDD服務，造成巨額損失，又或在旅行時因種種原因不想誤用IDD，都會要求不登記有關服務；而電盈的做法則可能令客戶在不知情下登記了IDD服務，如被收費必引起爭拗。個案編號：0107055<br> <br> 社會服務<br> 報料熱線：29290000<br> 社會服務熱線：29908288<br> 蘋果日報慈善基金：29908688<br> 傳真：37112468<br> 網上捐款： http://charity.atnext.com/donate <br> 各類表格： http://charity.atnext.com/forms <br> 電郵：mailto:sservice@appledaily.com<br> <br> 匿名投訴恕不處理。一經投訴，本報保留刊登權利。</p></body></html>