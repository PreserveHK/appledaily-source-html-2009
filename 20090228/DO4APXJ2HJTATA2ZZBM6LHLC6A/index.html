<html><header><meta charset="utf-8"><title>頑石點頭：紫百合不義要還 - 藍鑽石</title></header><body><h1>頑石點頭：紫百合不義要還 - 藍鑽石</h1><p>華仔喺吳君如個清談節目做完嘉賓後，唔少人着眼於「集郵」一事，我就有其他體會。點估到一個叱咤演藝界多年嘅超級巨星，受訪都表現得緊張。我咁講冇貶義，係敬重。有要求嘅人，先會有壓力。<br> 成個訪問，直到吳君如坐埋身邊，華仔至開始放鬆。佢話：「我都會食飯、瞓覺。」只怪佢敬業樂業，舉手投足都謹慎，當吳君如問佢點解以前出埠，有人打開房門請佢做入幕之賓都唔制？查實問嚟都多餘。忽發奇想，華仔除咗喺屋企，長期都戴住藝人面具，仲戴得好，成功非僥倖。<br> 我唔鍾意冇職業道德嘅人，梅度上場聯賽奠勝球波欠公義，今次吼「紫百合」對家。<br> <br> 讓球：里賈納（下）<br> 心得：多行不義，應該要還<br> 近5場往績：WLWLL<br> <br> 藍鑽石<br> 與簡拿華路同日出生嘅囡囡入學，今季大把時間睇波，尤其係意甲。</p></body></html>