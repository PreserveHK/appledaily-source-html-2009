<html><header><meta charset="utf-8"><title>RosanneSM女殺手嚇壞阿媽</title></header><body><h1>RosanneSM女殺手嚇壞阿媽</h1><p>黃婉君（Rosanne）早前與妹妹Race推出漫畫《ORIUS》，她早前配合漫畫中的女殺手形象，為雜誌《HIM》拍了一輯十分性感的照片。Rosanne穿上多套黑色的性感上衣，其中一套衫胸前更有兩個大窿。</p><p>邊影邊爛易露點</p><p>Rosanne說：「呢套膠衫好薄，一邊影一邊爛，好易走位露點，而且件衫好薄，又冇得貼乳貼。」Rosanne指由於所有服飾太性感，故叫了母親監場，她說：「有媽咪幫手昅實有冇走光會安心啲，不過佢一路睇一路話我啲衫太性感。」<br> 此外，Rosanne指開會時雜誌的工作人員已經表明想拍一輯有sexappeal的相片，她強調今次絕對不是為了性感而性感，她續說：「呢輯相已經係我嘅底線，我自己用一個演員身份投入角色去影，平時出席活動一定唔會着到咁性感。」<br> 相片提供：《HIM》</p></body></html>