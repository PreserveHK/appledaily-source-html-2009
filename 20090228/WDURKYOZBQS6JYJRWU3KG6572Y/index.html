<html><header><meta charset="utf-8"><title>無神論：撲滅森林　有雷丁兄弟 - 蘋果波神</title></header><body><h1>無神論：撲滅森林　有雷丁兄弟 - 蘋果波神</h1><p>全中後又全軍覆沒，戰績反覆如港股，冇方向冇路捉，但信有明天，揸住好球隊冇理由輸兩、三場就放棄，睇得本欄，都知向來是穩中求勝；不信一鋪博翻身，不信有奇蹟，只信這世上最重要是長玩長有，今周續向英冠埋首，雙「雷」出擊，一隊是普雷斯頓，另一當然是未肯捨棄的雷丁。</p><p>雷丁非頹森林太劣</p><p>若投資損手後怕得要死，以後淨係放現金喺銀行收息，相信可能已被通賬折磨得體無完膚（香港1月份消費物價指數按年上漲3.1%）；所以做人應從積極處去想，黑日子不能影響心情，影響作戰情緒，胡亂博中下游球隊偶然一二次反底也未算成功，我倒希望堅持跟紅頂白博前列隊。正如牛市遲早重來，但揸住好股票何時返到家鄉，相信市場上甚麼大師、專家也不能未卜先知，只能做好準備，隨時留意局勢變化。<br> 圖象邪門？我決硬着頭皮，捧雷丁主場大炒森林，結束近5戰不入一球的劣績（其中贏狼隊的入球為對手擺烏龍）。雷丁雖然一眾射手如亨特兄弟，奇雲杜里及列達啞火；但由於主要對手狼隊及伯明翰仍跌watt，故目前只比多踢兩場的狼隊少5分，踢得唔好，但仍有不俗形勢，證明雷丁勢頭不弱，反底之期不遠。何況對手森林近5場聯賽4敗，上任個多月的領隊比利戴維斯傳出，與球會顧問團就買人有爭拗，事實上比利戴維斯無法在上月轉會重開時簽得一將，球會戰績亦再次走低，傷停問題嚴重，今作客繼續面對強橫的雷丁，難逃大敗。</p><p>普雷斯頓可掃落「葉」</p><p>再推介普雷斯頓單W，主場擒葉士域治。普軍主場特勁，今季至目前只不及雷丁，上仗作客無故被降班膽修咸頓在半場攻入3球後，終1:3敗走；今返主場面對勢起的葉士域治，但足智彩仍開「讓球主客和」，博單W最合。另外，阿仙奴略見回起，防守堅固，面對作客大場腳軟的富咸，我博阿仙奴2:0、3:0波膽。<br> <br> 近5場往績：LWLLW<br> <br> 蘋果波神<br> 水準有目共睹，長跟必有着數。</p></body></html>