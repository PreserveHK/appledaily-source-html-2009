<html><header><meta charset="utf-8"><title>光影25年　尋覓最愛<br>幕後玩家：徐克念青霞等Isabella</title></header><body><h1>光影25年　尋覓最愛<br>幕後玩家：徐克念青霞等Isabella</h1><p>毋庸置疑，徐克擅長拍武俠片，從《笑傲江湖》到《黃飛鴻》系列，都將流麗的刀光劍影，利落的拳腳功夫一一展現影迷眼前。光影流轉，徐克日前受訪時坦言懷念林青霞在大銀幕的精采演出，至於影壇新星，他則首選梁洛施，覺得她前途無可限量。　撰文：魯萍</p><p>今屆香港國際電影節將於本月22至下月13日舉行，適逢徐克和施南生創辦的電影工作室今年邁進25周年，電影節遂舉辦「浪漫演義　電影工作室創意非凡25年」，揀選12部由徐克執導或監製的經典作品（詳見附表），除了重映外，還會展出作品的拷貝、海報、首稿和戲服等。</p><p>嘗試另類電影</p><p>徐克監製和導演的作品接近50部，要求徐克和施南生自選最愛作品，一向寡言的徐克日前說：「永遠冇答案。」施南生笑說：「難度好高，有個標準答案係下一部。」那麼合作過最深刻的演員？徐克說：「冇邊個『最』呢樣嘢，個個都『最』，頭先我諗過係《上海之夜》，第一部戲，打開咗電影工作室嘅門。最滿意係冇一個最滿意，但呢部戲最特殊，佢嘅意義同存在好重要。好多人已經唔喺度，黃霑、梅艷芳、張國榮，同我哋合作過好多好特殊作品，邊個排第一、第二，我哋冇分。」<br> 早年徐克拍出很多票房口碑俱佳的作品，如《黃飛鴻》和《笑傲江湖》等，近年卻似難復見，問他會否覺得無復當年勇？他說：「咁多年我哋嘗試發掘新人新題材，我覺得幕前幕後嘅人唔夠。𠵱家好多戲負擔好大成本，要搵熱門明星，我想試吓另一種類型電影，咁有兩個可能性，一個得一個就唔得，唔得就去學習唔得嘅可能性喺邊度，希望下部戲得囉。」</p><p>梁洛施夠架勢</p><p>林青霞復出，徐克興趣有幾大？他說：「我有兩個睇法，第一：青霞復出當然好，大家好懷念佢喺銀幕上嘅風采，咁佢都好小心揀選題材；第二：佢生活咁舒服，要捱更抵夜、重蹈電影行業奔波生活方式，佢習唔習慣都要問佢，佢想拍時要諗過囉。」<br> 電影圈近年缺乏獨當一面的接班人，問徐克覺得誰有潛質？他說：「方向不明嘅Isabella（梁洛施），我一直睇好佢。」施南生也大讚：「Isabella好有明星架勢，係近年最有明星架勢嘅藝人，我同佢傾過偈，佢年紀好輕，但好有紋路，氣質特別，演戲聰明又勤力，有興趣同佢合作。」<br> 此外，去年有報道指徐克和施南生已離婚，本想問他們關係改變了會否連合作理念都有變，施南生卻說：「唔係呀，我哋都係夫婦關係，夫婦就係一個法律定義，我哋仲係。我有個標準答案，就係兩個人嘅事，唔關第三個人嘅事。」徐克則輕鬆地笑了兩聲，然後說：「人生就係冇乜變化。」<br> 攝影：陳慧安<br> 場地：W酒店</p><p>話你知：經典再現電影節</p><p>《上海之夜》<br> 上映時間：3月24日（12:30pm）　地點：科學館<br> <br> 《英雄本色》（監製）<br> 上映時間：3月25日（12:30pm）　地點：科學館<br> <br> 《刀馬旦》<br> 上映時間：3月26日（1:30pm）　地點：太空館<br> <br> 《倩女幽魂》（監製）<br> 上映時間：3月27日（12:30pm）　地點：科學館<br> <br> 《笑傲江湖》<br> 上映時間：3月30日（12:30pm）　地點：科學館<br> <br> 《黃飛鴻》<br> 上映時間：3月31日（12:30pm）　地點：科學館<br> <br> 《笑傲江湖II東方不敗》（監製）<br> 上映時間：4月1日（12:10pm）　地點：科學館<br> <br> 《青蛇》<br> 上映時間：4月2日（1:30pm）　地點：太空館<br> <br> 《小倩》（監製）<br> 上映時間：4月6日（1:30pm）　地點：太空館<br> <br> 《順流逆流》<br> 上映時間：4月10日（10:30am）　地點：科學館<br> <br> 《蜀山傳》<br> 上映時間：4月8日（3:30pm）　地點：太空館<br> <br> 《七劍》<br> 上映時間：4月9日（1:30pm）　地點：太空館<br> <br> 資料來源：香港國際電影節</p><p>當年佚事：多次重拍求完美</p><p>徐克心目中的武俠世界只能心傳不能言喻，當年拍《黃飛鴻》，單是拍他心目中的「無影腳」，就算多次重拍和剪接，他還是不收貨。為拍梁寬的輕功鏡頭，他先後找來劉家榮、劉家良和袁祥仁幫手，最後出動袁和平，才拍到他心目中的「輕」。<br> 黃霑生前憶述與徐克合作《笑傲江湖》時，《滄海一聲笑》一曲重寫了七次才收貨。一部戲通常只拍千多組鏡頭，徐克拍足二、三千組，拍《笑》片時，許冠傑到後期已不肯拍，結果有幾個正面用了替身，但因畫面太快，根本看不出。</p></body></html>