<html><header><meta charset="utf-8"><title>栢芝鋪路復出拍戲</title></header><body><h1>栢芝鋪路復出拍戲</h1><p>張栢芝突然現身接受有線訪問狂插淫照男主角陳冠希，雖然她聲稱今次站出來是受夠了男方貓哭老鼠假慈悲，要為其他受害女星平反，但有說今次栢芝的舉動，是為她復出鋪路。<br> 據知栢芝早在接受有線訪問前，已主動聯絡前經理人公司中國星的老闆娘向華強太太陳嵐、方平及爾冬陞等人，表達自己想復出拍戲的意欲，而今個星期她更會到內地為南方寢具拍攝廣告。</p><p>近日聯絡爾冬陞</p><p>記者昨日聯絡了爾冬陞的御用監製方平，他在電話中說：「一年前栢芝經理人曾經打過畀我問，有乜嘢戲可以同栢芝合作，而最近栢芝同小寶（爾冬陞）通過電話，栢芝話小朋友大晒啦！佢可以出番嚟拍戲，睇吓有乜嘢合作機會，我同小寶都好欣賞栢芝，所以已經諗緊睇吓有乜嘢戲啱佢拍。噚日佢同有線所做嘅訪問，我覺得佢好勇敢。」據知今年底或明年初，小寶有意找栢芝演出電影《三少爺的劍》，男主角屬意古天樂擔演。<br> 撰文：葉雪</p></body></html>