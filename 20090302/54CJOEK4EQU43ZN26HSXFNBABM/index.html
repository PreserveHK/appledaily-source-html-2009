<html><header><meta charset="utf-8"><title>求驗客手記：墨爾本勝利被肢解 - 求驗客</title></header><body><h1>求驗客手記：墨爾本勝利被肢解 - 求驗客</h1><p>「勝利」係有代價嘅，墨爾本勝利前日贏完澳職總冠軍，開心過後有排愁。點解？因為隊波面臨被「肢解」嘅命運。35歲隊長梅斯卡特（右）隨時掛靴，哥斯達黎加國腳中場靴南迪斯借用期滿，如果想由佢效力嘅哥國球會LD阿拉胡蘭斯買斷佢，冇話唔得，但佢今年踢得咁好，人哋唔獅子開大口至奇。<br> 至於門將迪奧列托斯同埋中場歷克禾特都已經約滿，正因為今年踢得好，異口同聲話唔想留效，想去歐洲追尋更大成就。再加埋之前已落實被挖走嘅守將懷奧（將會加盟FC悉尼）、特威迪（將會加盟黃金海岸聯）……，如果你有張今年墨爾本勝利嘅全家福，不妨圈出即將離隊嘅球員，你會發現冇咗半隊主力。眼見球隊勢必被「肢解」，難怪教練梅域克（左）灰晒：「今季咁成功，恐怕都可一不可再囉！」<br> </p></body></html>