<html><header><meta charset="utf-8"><title>Mandy隊啤念星爺</title></header><body><h1>Mandy隊啤念星爺</h1><p>陳柏霖女友、啤妹MandyLieu當年拍周星馳的生力廣告為人所熟悉，她前日在柴灣重操故業，為生力啤拍攝新廣告。Mandy在廣告中有5個造型，其中一個是穿花花短裙配金鞋，青春可人，她也非常雀躍說：「好懷念，一啲都唔陌生！」事隔多年，酬勞有沒有幾級跳？她說：「都有成長啦，同我個人一樣，係開心好價。」</p><p>唔介意演雞姐</p><p>Mandy謂仍懷念當年同周星馳一齊工作，也想參與周星馳的電影，她說：「都想，我都唔介意做莫文蔚爆晒牙嗰啲醜角（《食神》雞姐一角），不過我唔係叻嘅演員。我最想同柏霖一齊拍，想將第一次拍電影嘅經驗，同佢一齊分享，開工時有傾有講。」Mandy謂自己酒量一般，但有一班馬來西亞的酒友，不時會聚頭飲杯。<br> 採訪、攝影：羅慧敏</p></body></html>