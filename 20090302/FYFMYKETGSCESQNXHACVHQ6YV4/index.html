<html><header><meta charset="utf-8"><title>潮流文化1：<br>貽興邊走邊唱　歌賦新主義</title></header><body><h1>潮流文化1：<br>貽興邊走邊唱　歌賦新主義</h1><p>執筆之際，是有些遲疑，害怕這篇報道會將又一新興創意文化街道被商業化活埋……前身「印刷街」的歌賦街，由半年前開始，各方人士仿似約埋為該區造勢，齊齊引進新主意店舖。但日漸興盛的背後，卻令小記寒意冒起，它會否成為昨日的蘇豪？小記與王貽興相同感受下，結伴體驗「新蘇豪」中的各種個性。<br><br>記者：吳美美、梁俊鵬<br>攝影：伍慶泉、陳陶鈞<br>Model︰KathyCheung@starzpeople<br>Makeup&amp;Hair︰WillOr</p><p>為了它繼續生存</p><p>隨口問一下身邊年輕人，若有錢自主會選擇那區，中上環地段佔比例大多數，取勝之道在於「休閒」氣氛充斥周圍。而這裏又是否王貽興杯茶？先聽他說心中的休閒生活︰「休閒生活對我嚟講係一落街就有一間茶餐廳或類似Function嘅地方，隨便着乜落去都得，當你心情唔好又可以入去Hea。又或者好似歌賦街嘅舖頭仔咁，你唔知佢做乜又唔知點解佢生存到，但你又好慶幸佢生存到，因為好欣賞佢入面賣嘅嘢，有時甚至會為咗佢能繼續生存而求其幫襯買件嘢，可能係一件Tee或一件擺設。更加希望佢有多啲公共空間，唔使規劃佢做乜，由得佢喺度，最理想就係咁。因為可能你有陣時心情唔好，好想搵個地方去『休閒』，但當你逼完車周圍好多人，你嘅心情同興致已經無晒。其實，我有時都會約朋友嚟呢頭食飯，因為比較靜，而有陣時就好想食呢度嘅豬扒脆脆，所以歌賦街都幾符合我自己嘅休閒生活，可惜𠵱家呢度已經被人炒貴晒。」
</p><p>沒有路線自由行</p><p>大家的腦海中，歌賦街除了九記牛腩、番茄通及其餘各式食肆揚名，時至今日，已陸續聚集了不同類型的Gallery及自家品牌，新概念及二合一店舖亦逐一上場。在歌賦街連接九如坊、善慶街之間的樓梯不斷穿插，走着自己隨心的步行路線，點走點行隨時坐喺路邊都得，香港人行慣的大商場邊可以咁！王貽興說︰「我唔鍾意行商場，因為全部都好似一個倒模咁，例如必定有一間超級市場；而且商場無乜公共空間可以俾人用，連上落電梯都規定你要點上點落，呢個畀人預設嘅遊覽路線我唔鍾意，好憎！歌賦街、中上環呢區就有多啲自己嘅選擇。」</p><p>大富翁惹的禍</p><p>香港確實是久違了「非主流」店舖的街道，過往「蘇豪」名存實亡，歌賦街一帶接棒成為「新蘇豪」。但憂慮的事又來了，王貽興說︰「擔心類似小社區可唔可以維持到，因為小店老闆唔係業主，當呢個地方Hit起舖租自然上升，佢哋嘅營業額未必可應付，可能最後又會各散東西，香港已經有好多類似情形。」坦白說，小記過往愛逛蘇豪如maymayking、ChocolateRain等自家小店，但維持不到兩年，整條街漸漸失色，有些進駐商場舖，有些結業不見，香港真的難以打造自己特色街道？「係有困難，因為當中涉及地產商嘅買賣遊戲就好難。好似大富翁玩霸地遊戲，一見地方有商機，就用錢去霸咗呢個地方，跟住就用嚟炒賣，愛這裏的人就永遠聚唔到腳。」<br> 感覺，一如《囍帖街》般無奈。</p><p>ecoLS全店環保物料</p><p>越講越覺呢頭有趣，街頭就有一間以環保作為主旨的家品店「ecoLS」，引入世界各地設計師以環保物料製成的產品。香港類似店舖五隻手指數得晒，無論家具、手袋、枱燈都用環保物料製成。例如左邊大相中王貽興所坐的紅色椅，就是從英國引入，100%人手製，利用物料是大家經常遺棄的膠水樽。</p><p>ecoLS（31064918）<br> 中環歌賦街8-10號地下</p><p>GallerydeVie也賣衫也展覽</p><p>走近街尾時要留神，小心走漏了「GallerydeVie」這間集合購物與展覽元素的小店。除了地舖售賣剪裁獨特的衣飾、CD、記事簿外，地下還有一層專做展覽。最新展覽邀請了兩位本地設計師AsterNg及KennyWong以「TheBoxer」為題，透過攝影、雕塑及繪畫來表達。</p><p>GallerydeVie（28511848）<br> 中環歌賦街45號地下</p><p>AVANTARA家具店滲藝術味</p><p>「AVANTARA」一店只聽名字不明所以，加句「homengallery」頓時清晰。現時專門搜羅東南亞的特色家具擺設之外，周圍放有不同的攝影作品與ArtPiece，目的是將本身單一化的家具店滲入藝術味。但由於內裏陳設舒服得像家一樣，所以Gallery元素不會像別的店，過份充斥單純文化意識。</p><p>AVANTARA（36918480）<br> 中環九如坊16-18號地下</p><p>a.AVANTARA<br> b.ecoLS<br> c.KIMLAI<br> d.galleryEXIT<br> e.GallerydeVie<br> f.AOC1961</p></body></html>