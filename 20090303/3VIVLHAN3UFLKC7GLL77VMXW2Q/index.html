<html><header><meta charset="utf-8"><title>搵食地圖1：食在電梯右<br>向右走→抵食高檔細鑊飯<br>半山電梯兩旁街坊價SoHo午餐</title></header><body><h1>搵食地圖1：食在電梯右<br>向右走→抵食高檔細鑊飯<br>半山電梯兩旁街坊價SoHo午餐</h1><p>中環上班族經常投訴lunch又貴又少選擇，連蛇竇都無埋，無啖好食。近日半山電梯兩旁開了不少特色小餐廳，晚市要花好幾百的精緻料理，午市全部都以街坊價SoHo級作招徠，唔使$100就有同等滿足！<br><br>記者：吳允冲<br>攝影：王文忠、梁細權、楊錦文<br>模特兒：Fiona@StageModels</p><p>*新登場*<br>$88迷你西班牙飯</p><p>西班牙tapas近期在SoHo區好hit，原是傍晚供應的佐酒小碟，提早至happyhour到午市都有供應。在伊利近街剛開了一個星期的laLuna，就為了「最緊要快」的中環人設計出一個抵食又不失西班牙特色的setlunch，像西班牙人必食的tapas脆薯patatasbravas就變成伴豬扒的主食，行貨的煎三文魚也配上了特色西班牙飯，一新口味；而本來一大盤的西班牙炒飯Paella也變成迷你版，可以一人獨享，雖然要遷就成本而沒有加入海鮮，但雞肉的鮮味都流進飯中，飯粒濕潤帶番茄味，春夏天食很開胃。</p><p>健康素食啱型人</p><p>SoHo型人都追求健康，所以午餐都有素食選擇，像Manchego芝士椰菜花西班牙飯等，吃得出用料新鮮。午餐三道菜包括前菜（餐湯或沙律）、主菜、甜品杏仁曲奇雪糕三文治、咖啡或茶，收費$88加一，要是餐湯和沙律都想試，四道菜午餐也都是$99，以這個finedining格局，去尖沙嘴都不止這個價錢﹗</p><p>（沙律）laLuna凱撒沙律</p><p>凱撒沙律伴上香橙及香料，增添西班牙風味。</p><p>（湯）西班牙薯仔湯</p><p>湯內有烤韭菜及捲心菜。</p><p>（主菜）雞肉烤番茄「juicy」西班牙飯</p><p>原本要幾個人分享的西班牙飯，特意做成午市的一人份量。番茄甜甜酸酸，雞肉不嚡口，飯煮得略為濕潤，煙韌有咬口，調味比傳統的較淡。</p><p>（主菜）三文魚煙肉伴雞心豆飯</p><p>煎三文魚，捲上煙肉作新衣，配雞心豆飯，新鮮感立刻加分。</p><p>（主菜）芥末汁豬柳配脆薯</p><p>脆薯是西班牙平民食品，簡單美味。</p><p>laLuna（25244123）</p><p>中環SoHo伊利近街31號</p><p>*新登場*<br>$68酒店級泰式Fusion</p><p>行多兩步走到SoHo歌賦街，有更多抵食選擇。Fusion多國菜很多好睇唔好食，以泰式Fusion作主打的LuciThai出品卻有曼谷酒店的水準，菜式擺設花心思外，味道都有驚喜。「開業三個月，已經做出口碑，晏晝有人山長水遠從鰂魚涌搭的士來食lunch，」經理Jeff講笑咁話：「咁捧場，我唔介意幫佢哋俾埋的士錢﹗」午餐選擇多，主菜由泰式青咖喱雞、中式煮嫩雞、意大利粉、西冷牛扒都有，最啱一大班同事來，每人都可點自己愛吃的。價錢由$58到$98，主菜連西式餐湯或甜品，包飲品一杯，免收加一。</p><p>（頭盤）柚子沙律</p><p>柚子爆出甜汁，菠蘿酸甜又混有花生香，帶少許辣，層次豐富。</p><p>（湯）南瓜湯</p><p>本來甜膩的南瓜湯特別加了檸檬葉，增添了清香。</p><p>（主菜）青咖喱雞（$68set）</p><p>離遠已聞到香味，雞扒烤得焦脆，青咖喱的香葉味濃，從賣相到味道，都吃得出大廚的心思。</p><p>（甜品）芒果鴛鴦糯米飯</p><p>芒果酸甜，飯中有一層脆米，煙韌卜卜脆。經理Jeff極力推介。</p><p>LuciThai（25813303）</p><p>上環歌賦街43號
</p><p>*新登場*<br>$7811吋Homemadepizza<br></p><p>意大利菜是SoHo最大路的選擇，Brivo店主已有多間餐廳，新店以pizza作招牌菜。午餐的pizza與散叫一樣，都是即叫即做，約有11吋大，沒有將貨就價，pizza平日散叫都要$98-$128一個，setlunch有三道菜：餐湯或希臘沙律二選一、主菜、甜品或咖啡二選一，埋單都係$78加一，相比去連鎖店吃厚實實的pizza化算得多。主菜有五大類選擇：牛扒、魚、意粉、pizza、意大利飯。墨西哥菜亦是此店主打，如墨西哥卷burrito、炸墨西哥辣椒芝士等。</p><p>（主菜）BrivoPizza</p><p>Homemadepizza配料新鮮，撒上火箭菜、芝士、橄欖及松露油，餅底又薄又脆，一人一個，份量剛好。</p><p>（主菜）海鮮意粉</p><p>清新茄汁配三文魚、青口、蝦，意粉煮得彈牙。</p><p>（主菜）三文魚扒伴白酒忌廉汁</p><p>三文魚外脆內軟配薯茸吃，很受OL歡迎。</p><p>墨西哥雞肉burrito，伴以墨西哥飯及豆，大大個十分飽肚。$118
</p><p>Brivo（28892144）</p><p>中環士丹頓街36B地下E舖</p><p>電梯之下<br>$88嘆波蛋肥牛漢堡&#13;</p><p>不想上到SoHo，又要坐得舒服，去i-Lounge吧，馬蹄形的卡位夠寬闊。大廚伍師傅擅長港式西餐，見最近中環漢堡店成行成市，也加入熱潮，推出「特級肥牛片波蛋芝士漢堡包」，美國肥牛片配日式照燒汁，加上半熟蛋的蛋汁，油香豐富又帶甜味，份量大，食完一個，飽得不能郁。Setlunch主菜也份量十足，$88兩道菜連飲品，兼可從沙律、餐湯、甜品中任擇一款。建議要先訂位。</p><p>（主菜）特級肥牛片波蛋芝士漢堡包</p><p>漢堡包份量十足，套餐的薯條也用上貴價貨，內裏薯茸軟糯有薯香。</p><p>（頭盤）龍蝦仔鮮果薯仔沙律</p><p>OL最愛的薯仔沙律配澳洲小龍蝦，立即變得矜貴。</p><p>i-Lounge（28684218）</p><p>中環士丹利街38號1樓</p></body></html>