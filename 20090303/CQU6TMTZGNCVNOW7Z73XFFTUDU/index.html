<html><header><meta charset="utf-8"><title>魚缸暴炒族：中煤短線仍偏淡 - 方星俠</title></header><body><h1>魚缸暴炒族：中煤短線仍偏淡 - 方星俠</h1><p>超過20年，滙控（005）再宣佈供股，今次股海環境與87年好唔同，嚴峻好多。不過，敢買滙控又打算供股的話，估計最差要守二三年才會有收成，雖然供股那一注應該贏梗，但期望滙控好快變番「紅底股」，則似乎有點不切實際，有心參與呢次行動的散戶應作好最壞打算。</p><p>候3.5元低吸</p><p>年內中國四出爭奪各類資源，內地資源企業亦銳意改革，務求打造成全球領先企業。好似中煤能源（1898）母公司宣佈，今後五年發展目標係實現「22255」，即係指煤炭產量達2億噸、資產總額達2000億元、實現利潤200億元、建成五大煤炭產業基地、及建設五大主業協同發展；建成具國際競爭力的大型能源集團。<br> 近期中資股回軟，整體煤炭股走勢麻麻，中煤昨日跌8%，收報4.43元，而且成交急增，估計後市4元未必守得住，建議候跌至3.50元水平才吸納。<br> 方星俠</p></body></html>