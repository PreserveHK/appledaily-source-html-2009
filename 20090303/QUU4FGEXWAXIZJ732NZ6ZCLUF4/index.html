<html><header><meta charset="utf-8"><title>中環在線：瑞銀攞最佳基金團隊獎 - 李華華</title></header><body><h1>中環在線：瑞銀攞最佳基金團隊獎 - 李華華</h1><p>眨吓眼就一年，又到發基金成績表日子，噚日響頭炮係「理柏香港基金年獎2009」，大會搵咗證監會副行政總裁張灼華嚟頒獎。喺互惠基金組別中，瑞銀勇奪今年最佳整體基金團隊大獎，德銀就攞到最佳股票基金團隊獎，標準人壽亦成為最佳債券基金團隊，混合型基金就由中銀香港奪得。<br> 至於強積金組別就由RCM蟬聯，包辦最佳股票基金同混合型基金獎。<br> 今年互惠基金組別當中，有3、5、10年表現計嘅獎項，大贏家係摩根富林明，合共奪得14個大獎；施羅德做阿二，攞咗11個；貝萊德同富達就排三、四，各奪9個同8個獎。至於強積金嘞喎，以3年同5年表現計，仍以RCM最威水，奪得5個獎；景順同信安就分別排第二及第三，各獲4個同3個獎。</p><p>理柏香港基金年獎2009</p><p>《互惠基金最佳團隊獎》<br> ‧股票：德意志銀行<br> ‧債券：標準人壽投資<br> ‧混合型：中銀香港<br> ‧整體：瑞士銀行<br> <br> 《強積金最佳團隊獎》<br> ‧股票及混合型：RCM<br> <br> 資料來源：理柏</p></body></html>