<html><header><meta charset="utf-8"><title>權相佑獲老婆撐場</title></header><body><h1>權相佑獲老婆撐場</h1><p>韓國男星權相佑噚日現身首爾，同女星李寶英等出席新片《比悲傷更悲傷的故事》嘅試映會。為支持老公，喺上月頭生完B仔嘅權嫂孫泰英，成功避開記者鏡頭，低調現身撐場。另外，《比》片下星期日會喺首爾奧林匹克公園舉行音樂會，招待5,000名影迷參加，有份參與電影原聲大碟嘅組合SGWannabe等會現身獻唱。</p></body></html>