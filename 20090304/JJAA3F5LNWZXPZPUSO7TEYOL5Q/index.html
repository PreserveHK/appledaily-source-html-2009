<html><header><meta charset="utf-8"><title>阿倫揶揄阿叻鱷魚頭水魚底</title></header><body><h1>阿倫揶揄阿叻鱷魚頭水魚底</h1><p>譚詠麟（阿倫）、張敬軒和薛凱琪等昨日在九龍灣出席「為善．愛樂」買碟慈善活動，阿倫擔任愛心天使，對於老友陳百祥（阿叻）疑被騙5,000萬，阿倫笑說：「阿叻係好單純同有少少貪心嘅年輕人，因為年輕人先會投資。」<br> 阿倫又揶揄阿叻，他說：「佢信咗邪教呀，叫大鍋教，學藝不精，做咗鱷魚頭水魚底。」問他會否經濟上幫阿叻？他說：「點幫呀，一係我同曾志偉加埋佢，福祿壽搞個演唱會，叫《亂溝唱》囉。」</p><p>薛凱琪扮牛女</p><p>不過阿倫大讚阿叻事件發生了逾年，朋友們現在才知，因阿叻是喜鵲，報喜不報憂，問阿倫可曾做過水魚？他笑說：「我成日都做水魚㗎啦，身心都俾人呃過。」問他有否被集郵女星騙色？他打趣道：「我係好重嘅郵票，我好少同圈中女星交往㗎。」<br> 此外，薛凱琪日前為Levi'sIndigo拍廣告，她穿上boyfriendfit的牛仔褲款式，力谷牛女形象。<br> 採訪：胡比<br> 攝影：陳志嵐</p></body></html>