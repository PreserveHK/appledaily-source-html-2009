<html><header><meta charset="utf-8"><title>金手指：恒生供股？ - 孫柏文</title></header><body><h1>金手指：恒生供股？ - 孫柏文</h1><p>如果我話，當今世上最好睇嘅網上廣東話節目，係我有份主持，每日四點半喺 http://finance.appledaily.com有得睇嘅《你貼股我教路》，孫柏文相信冇人異議。原因係我哋節目嘅宗旨，就係網友上嚟present佢哋嘅見解，即「你貼股」；跟住主持、嘉賓、網友進行討論──「我教路」。 </p><p>網友籲要仔唔要乸</p><p>個節目都做咗差唔多兩年，網友專家我哋儲唔少。芸芸網友專家之中，我覺得最掂就肯定係「跑馬地陳先生」。<br> 噚日，「跑馬地陳先生」打電話入嚟，劈頭第一句話：「我今日係想呼籲啲人唔好供滙豐（005），不過買恒生（011）。」買恒生嘅原因，係因為佢比起其他銀行嚟講，透明度高。又要喺舊年賣出好多問題資產，時間掌握得好。<br> 仲要搵到位做銀行還原基本步商業貸款揸得好準嘅梁高美懿，去接替一樣咁勁，將會退休嘅柯清輝做銀行領導。所以陳生就話唔好供滙豐，將供股權證賣出，買恒生。</p><p>睇死滙豐供唔起</p><p>不過喺陳生眾多理由當中，我覺得最會令我買恒生嘅理由，特別喺感受到滙豐股東嘅迷網之後，就一定係陳生一句：「恒生一定唔會供股……因為滙豐供唔起！」<br> 陳生係咪好勁呢？要睇佢嘅見解，就記得每個交易日嘅四點半，睇實我哋嘅節目《你貼股我教路》喇！<br> <br> 孫柏文<br>  http://phatdat.blogspot.com </p></body></html>