<html><header><meta charset="utf-8"><title>WG攻佔洛城</title></header><body><h1>WG攻佔洛城</h1><p>韓國當紅女子組合WonderGirls（WG）去完泰國開騷後，今日輪到喺美國洛杉磯演出。五位成員喺師傅朴震榮陪同下，喺當地出席記者會，佢哋表現得精神奕奕，同出發時喺首爾仁川機場被影到放蚊嘅相完全兩個樣，成功踏出開拓美國市場嘅一步，而佢哋今個月底會飛返首爾舉行首次國內演唱會。</p></body></html>