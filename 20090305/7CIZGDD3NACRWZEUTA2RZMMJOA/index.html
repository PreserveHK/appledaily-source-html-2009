<html><header><meta charset="utf-8"><title>U2隊名變街名</title></header><body><h1>U2隊名變街名</h1><p>愛爾蘭搖滾班霸U2，最近去到紐約宣傳新碟《NoLineOnTheHorizon》，市長為表揚佢哋對音樂嘅貢獻，特別將曼哈頓西53街暫時命名為「U2街」，樂隊4位成員昨日均有出席儀式，各人仲獲贈路牌一大個，主音Bono仲笑結他手TheEdge︰「今次係佢第一次拎住個路牌，而冇被警察當偷嘢拘捕。」</p></body></html>