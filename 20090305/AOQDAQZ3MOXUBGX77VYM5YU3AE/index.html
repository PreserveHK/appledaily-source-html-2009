<html><header><meta charset="utf-8"><title>Galliano門徒搞板牌　巫毒有偶</title></header><body><h1>Galliano門徒搞板牌　巫毒有偶</h1><p>滑浪牌子同其他品牌都係一樣，季季出新貨，但係大家都知Surfers來來去去都係着某類型嘅Style，唔玩吓新嘢真係會俾佢悶親！大眾SurfingBrandQuiksilver就唔同，每季都會加入Creative元素，為咗擦出新火花更搵嚟世界各地唔同嘅Artists合作。今次合作嘅ArtistSeries以巫毒教為中心，再從中演變出Masko滑浪板妖怪和Deejung笑口圖騰Print，認真係「巫毒」有偶喇！<br><br>記者：陳諾堯<br>攝影：楊錦文、王文忠<br>Model:Luke@Jamcast</p><p>Quiksilver黑白色Masko圖案風褸$880（c）</p><p>Quiksilver米灰色Masko暗花圖案Hoodie$780、墨綠色×螢光橙色Masko圖案縛帶斜布短褲$480（c）</p><p>Galliano睇中創作二人組</p><p>俾得時裝界鬼才JohnGalliano睇中嘅人一定唔嘢少，梗有啲嘢勝人一籌！JoanTarragoPampalona（平面設計師）同KarenScholz（時裝設計師）由06年開始組成創作二人組，於07年度獲TheGermanApparelIndustryFoundation頒發的EuropeanFashionAward及08年度ApoldaEuropeanDesignAward冠軍，因而得到Galliano賞識，請咗佢哋去Paris大本營做Intern。Joan話：「真係好開心可以跟佢學嘢，係一個好好嘅機會，我哋仲可以用一啲平時貴到飛起嘅物料去做衫，創作空間又大，跟咗佢大半年已經有好多新嘅Inspirations，對日後嘅創作設計好有幫助。」一睇今次佢哋同Quiksilver嘅古怪圖案Crossover就知佢哋學到嘢啦！</p><p>巫毒教神變滑浪手</p><p>認識Quiksilver嘅朋友應該都會留意到，佢每季都會搞搞新意思，搵嚟唔同嘅Designers合作推出ArtistSeries，每次主題同風格都唔同，務求令Fans有個Surprise。今次歐洲新一代二人設計組合Joan同Karen就以「UrbanSurfRituals」為題，將古代巫術混入滑浪文化之中，以反傳統笑口圖騰「Deejung」及貌似滑浪板的妖怪圖案「Masko」為構圖，帶出「GetaBoard」的訊息，希望越來越多人Surf，宣揚健康的滑浪文化。呢批設計Cutting簡單，兼係Surfers常着嘅Style，最仔細莫過於圖案方面，Designers會喺每件Item上面加入圖案，從顏色同物料上可以睇到強烈的對比效果，特別係今年勁興嘅NeonOrange都搵嚟撞沉色，着上身零舍Sharp醒！</p><p>SurferSkater齊鬥花</p><p>除了Quiksilver春夏季大玩怪Print之外，市場上其他滑浪滑板牌都勁玩大亂Pattern，睇都睇到眼花！Volcom今季可算當中表表者，將唔同圖案當Patchwork咁放埋一齊，出嚟個Feel又恰到好處，有另類Style又唔老土。Analog就用較特別圖案如手錶Monogram、恐怖片影像等，着出街包你有人留意。ZooYork就亂中有序，有Print但又唔會過份爆，有啲圖案仲幾得意，個人推介CityPrint風褸。</p><p>（a）DoublePark（25060222）<br> 銅鑼灣時代廣場6樓631號舖<br> <br> （b）XGame（28818960）<br> 銅鑼灣白沙道10號2樓<br> <br> （c）Quiksilver（28955948）<br> 銅鑼灣禮頓道9-11號地舖及1樓</p></body></html>