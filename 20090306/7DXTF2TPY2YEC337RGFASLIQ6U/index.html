<html><header><meta charset="utf-8"><title>mastermindJAPAN澳門登陸　最平入手三位數</title></header><body><h1>mastermindJAPAN澳門登陸　最平入手三位數</h1><p>潮流達人Juno至愛品牌mastermindJAPAN（MMJ）終於喺今個月中登陸澳門，相信Die-HardFans已經等咗好耐，認真等到頸都長，今勻終於唔使捱炒價水貨，可以正價任揀新貨。鍾意骷髏頭Print嘅女士們更有福，平時MMJ嘅女裝比較少見，買少啲名牌手袋，用嚟入番啲MMJ女裝做吓潮女都唔錯。<br><br>記者：陳諾堯<br>攝影：陳盛臣<br>Model:Doit&amp;Annie@Jamcast<br>Makeup:mailto:emman_makeup@yahoo.com.hk<br>Hair:Louis&amp;Keirh@P.O.PHairdressing<br>場地鳴謝：寶芝堂（25462868）</p><p>OnDoit:<br> 水晶閃石骷髏頭圖案黑色Zip-upHoodie$19,050<br> 黑色×白色骷髏頭圖案洗水牛仔褲$9,330</p><p>OnAnnie:<br> 灰色骷髏頭圖案絲絨短袖黑色One-piece$3,810<br> 銀金色骷髏頭圖案DogTag$6,850</p><p>MMJ馬交霸地頭</p><p>點解MMJ會選擇喺澳門開專門店，而唔喺香港？原來今次MMJ係睇中澳門嘅獨特文化同古蹟，覺得地方夠中西合璧又多遊客，仲有好多鮮為人知嘅好地方，同MMJ一樣咁低調咁Unique。今次澳門開舖，對於MMJ嚟講係件盛事，所以推出咗三件Items包括Tee、ToteBag同FlipFlops賀一賀佢，係粉絲嘅就第一時間去買喇！另外，問到設計師HOMMA先生覺得香港男士同日本男士有咩分別，HOMMA先生就話：「香港男仔比較Casual同整潔，仲話好尊重Juno有佢自己着衫嘅一套。」
</p><p>越做越追高質素</p><p>其實MMJ一向都有出女裝，但係市面上搵到嘅就唔多，去日本入貨就會有多啲選擇。今季MMJ嘅男女裝都係以Ace-High為主題，目的係向更高質素同新嘗試進發，務求精益求精，希望每件產品都達至最高水準，對MMJ有啲認識嘅人都知佢所有嘅Products都係人手製造，所以貨量好少，物以罕為貴。今季女裝最靚莫過於Lace花紋產品，價錢二千零蚊，已算是MMJ較平的一款，另外窄身牛Cutting同Details都一流，不過水位要去到八千蚊。</p><p>OnDoit:<br> 骷髏頭郵票圖案黑色Tee$3,610<br> 軍綠色×金色橡筋軍褲$16,190<br> <br> OnAnnie:<br> 紅白刺繡骷髏頭圖案黑色中袖One-piece$14,280</p><p>黑色Lace花紋圖案背心$2,280<br> 灰色骷髏頭圖案洗水牛仔褲$8,000<br> 銀色LOVE字樣圖案褲鏈$6,090</p><p>最平三位數入男裝襪</p><p>男裝嘅MMJ最貴係一啲皮嘅Items，雖然一個銀包都要成萬蚊，但係一攞上手就知皮質同手工都好仔細，買開MMJ嘅就會覺得值。但如果係MMJ初哥，都可以買番對至平嘅襪着吓，又或者買mastermindMACAU件Tee都抵，因為相對品牌本身嘅男裝Tee，價錢已經係平一大半！香港同澳門咁近，過去買件返來炒的一定大有人在。除了Tee之外男裝Accessories都有好多Choices，推介立體骷髏頭戒指畀大家，因為款式特別，啲骷髏頭仔又得意，唔似得一個平面圖案咁普通。</p><p>黑白紅色橫間圖案Tee$3,420<br> 水晶閃石骷髏頭圖案黑色短褲$5,710<br> 黑色mastermindJAPAN圖案大皮袋$18,090</p><p>*所有貨品於3月中旬有售</p><p>mastermindJAPAN（+85328723414）<br> 澳門新口岸倫斯泰特大馬路利景閣地下G舖　開幕前查詢：82060000</p></body></html>