<html><header><meta charset="utf-8"><title>中環在線：大孖沙要脅周文耀還拖 - 李華華</title></header><body><h1>中環在線：大孖沙要脅周文耀還拖 - 李華華</h1><p>董事禁售期曾經搞到滿城風雨，有本地大孖沙當時揚言另設交易所，做獨市生意嘅港交所（388）行政總裁周文耀當然頭痕。佢噚日喺中環出席日本證券論壇時終於還擊，話紐約人口夠多，先容納到3個機場，如果港九新界同樣有飛機升降，根本冇可能降低成本，交易所營運道理相同，香港市場資金規模過小，好難另起爐灶喎。</p><p>資金規模唔夠搞多個交易所</p><p>不過，呢啲唔係日本證券界關心嘅問題，佢哋喺會上話，最想知嚟香港做證券同期貨嘅遙距參與商有乜着數。周總裁就話，喺「中國故事」號召下，嚟香港嘅「過江龍」相當多，喺現貨市場佔整體三分之一，期貨更高達一半，喺全球嚟講已非常驚人，但港交所要維持市場質素，唔會為個別國家批出特別優惠。</p></body></html>