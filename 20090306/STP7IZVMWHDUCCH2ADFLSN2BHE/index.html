<html><header><meta charset="utf-8"><title>拍淫照　怪自己<br>阿嬌：諗過死</title></header><body><h1>拍淫照　怪自己<br>阿嬌：諗過死</h1><p>【本報訊】藝人淫照風暴的主角最近先後開腔，陳冠希叫受害女藝人站起來，於是張栢芝站起來，叫陳冠希別貓哭老鼠。這回輪到鍾欣桐（阿嬌）坐下來悔不當初，她說當初是「唔想失去」陳冠希而拍下淫照，照片曝光後她「怪自己做呢啲儍事……我有諗過去死」；事到如今，她跟陳冠希「已經冇關係」。記者：黃文偉、黃曉程</p><p>鍾欣桐去年2月11日以首位當事人身份站出來交代，向全港市民發表一分鐘「好天真、好儍」言論，卻惹來劣評如潮。事隔388日，近日積極密謀復出的阿嬌再度就淫照事件開腔，昨午在所屬英皇唱片公司老闆楊受成的淺水灣大宅接受《志雲飯局》訪問錄影。這次訪問被外界視為復出關鍵一戰，早前另一淫照女主角張栢芝搶閘接受有線電視訪問好評如潮，阿嬌今次再度開腔，倍添壓力。</p><p>「好似所有嘢俾人睇晒」</p><p>訪問將會安排在明晚無綫收費電視「生活台」播映，昨日無綫分別於六點半及十一點新聞、《東張西望》及無綫娛樂新聞台率先播放部份片段。去年記者會沒有留下一滴眼淚的阿嬌，昨日接受陳志雲訪問期間幾度落淚。<br> 訪問中，阿嬌被問及為何願意讓陳冠希拍下淫照時淚眼漣漣的說：「我唔知，真係唔知，可能唔想失去（陳冠希）囉。」陳志雲問她，今次最大傷害是誰造成，她又會怪責誰，阿嬌邊落淚邊說：「怪自己，怪自己做呢啲儍事，我有諗過去死，如果我死咗嘅話，可能好多人就會停止唔講呢件事，但如果我真係死咗嘅話，我嘅問題就會落喺身邊嘅人度，同埋好多關心我嘅人都會好傷心，所以好快就打消咗呢個念頭，我會重新振作，抬起頭做人。」</p><p>決絕稱不會再見陳冠希</p><p>事件發生後，阿嬌所做一切均劣評如潮，就算出席賑災節目也接獲投訴，陳志雲問她會否覺得心灰意冷，不能再在娛樂圈立足？阿嬌聞言再度激動落淚：「我有打畀我媽咪，我喊得好犀利，我同媽咪講，我話好攰，我頂唔順，跟住媽咪話，佢好撐我，佢話你唔想做咪唔好做囉。」<br> 與陳冠希的淫照在互聯網廣為流傳，阿嬌形容事件令她失去尊嚴與私隱：「好似所有嘢都攞晒出嚟俾人睇晒，你做任何一樣都會俾人鬧，我覺得尊嚴最重要。」阿嬌說，事發後陳冠希沒有跟她聯絡，也沒有親自向她道歉。陳冠希去年就淫照召開的記者會，或是早前就淫照案在加拿大作供時所講說話，她全都有留意。<br> 比起張栢芝怒斥陳冠希，阿嬌的態度較為無奈：「冇話憎唔憎恨（陳冠希），但覺得點解唔打嚟道歉呢？或者點解唔解釋番件事我聽呢？」她又決絕的表示不會再見對方，與陳冠希之間的情誼，阿嬌淡然說：「已經冇關係。」<br> 淫照流出後，阿嬌承認害怕別人目光，她說：「喺街上同學嘢地方，直頭要遮住晒自己，冇人見到我。𠵱家好啲，用咗一段好長時間，去真真正正面對面，人哋見到我個樣。」阿嬌又感慨說：「尊重自己，人哋先至會尊重你。」<br> 據悉，昨日歷時3小時的訪問中，一半時間圍繞陳冠希及淫照事件，阿嬌由如何跟陳冠希認識交往、為何愛上陳冠希、男方如何逗自己開心，多年來二人的離離合合，以及現在感情生活，阿嬌也有提及。陳志雲還問到阿嬌曾被傳媒偷拍換衫照後激動回應，與淫照上的舉動不成正比，令觀眾覺得她虛偽，以及是否原諒陳冠希等問題。<br> 陳志雲昨日完成錄影後接受記者電話訪問，指阿嬌一見他面即表示沒有壓力、不緊張和不擔心：「節目宗旨係分享嘉賓嘅起跌同錯對，等大家唔好重蹈覆轍，再走錯嘅路，我叫佢最緊要表現最真一面，如果唔願意答就唔好答，千祈唔好假。我覺得阿嬌今次都肯坦誠溝通，基本上今次佢都毫無保留咁分享佢經歷，經過今次交流，大家可以更了解到佢心路歷程同事件發生後承受嘅壓力有幾大。」</p><p>鍾欣桐捲入淫照事件簿</p><p>08年1月27日：首張鍾欣桐淫照出現在網上，並迅速流傳<br> <br> 08年2月11日：阿嬌打破連日緘默，面帶笑容開記者會發表「天真論」<br> <br> 08年2月17日：鍾欣桐亮相無綫籌款節目《雪中送暖》獻唱，收到逾2,000宗投訴<br> <br> 08年2月21日：陳冠希召開記者會向所有受害淫照女星致歉，包括鍾欣桐<br> <br> 09年2月24日：陳冠希在加拿大為淫照案作供，確認鍾欣桐為淫照女主角身份<br> <br> 09年3月2日：淫照事件後，鍾欣桐首次為一牛仔褲品牌擔任代言人，為全面復出鋪路<br> <br> 09年3月5日：經過年多以來的沉默，阿嬌接受陳志雲《志雲飯局》訪問<br> <br> 資料來源：《蘋果》資料室</p></body></html>