<html><header><meta charset="utf-8"><title>金手指：無間地獄 - 孫柏文</title></header><body><h1>金手指：無間地獄 - 孫柏文</h1><p>孫柏文喺蘭桂坊某danceclub識佢，第一眼cleavage、短裙、超長腿。輾轉之下開始交流，不過因啲聲浪轟到眼癱癱，我只係聽到佢嘅工作同黃金有關。<br> 作為白銀戰隊隊長同埋一個盡責嘅新聞從業員，我第日就打電話畀佢約出嚟食晚飯。當晚，我第一眼又見佢着得「好搶」又係cleavage、短裙，所以就問：「你返咗屋企換衫？」點知佢話：「冇呀。」原來係返工衫。<br> 坐低，我哋就開始傾。佢喺英國讀大學，碩士讀marketing，對科目嘅熱誠高到想做研究生，不過父母唔支持，要佢回港。回港有公司請marketingexecutive，面試都冇30秒就被取錄。<br> 原來間公司做黃金孖展。除咗難炒之外，我唔會話黃金孖展啱唔啱。我問個businessmodel係點，佢話一個廿萬元戶口，做3萬蚊佣。「每年？」「唔係，係每月。」佢戶口多，26歲女仔搵錢多過我。佢嘅同事，好多只係中五畢業。<br> 當佢可以賺到3萬蚊佣時，一係個戶口成交額大，一係炒得好密，我唔知個客究竟使唔使蝕本，我亦唔敢問。如果要，咁佢咪一路要搵新客？</p><p>靚女經紀每個戶口月搵3萬</p><p>佢亦有講，試過有個醉咗嘅客請佢「返屋企」，點知拒絕之後仲要俾個客窒：「我都開咗單，你想點。」佢即場鬧到個客PK，不過我就同佢講：「當你嘅sexuality係你個pitch咁重要嘅一部份，我可以明白點解會出現咁嘅情況。」<br> 當晚，佢嘆氣幾次。只希望，喺呢個同Faustian嘅交易中，早日覺得搵夠，喺無邪嘅靈魂消失前，早日離開無間地獄。<br> 孫柏文<br>  http://phatdat.blogspot.com </p></body></html>