<html><header><meta charset="utf-8"><title>畢賭翁：費倫穩贏巴勒莫 - 畢傑</title></header><body><h1>畢賭翁：費倫穩贏巴勒莫 - 畢傑</h1><p>周董有好多首歌講屋企人，《聽媽媽的話》、《外婆》、《爸我回來了》、《爺爺泡的茶》，硬係冇首講嫲嫲。如果我識作曲，我會作首《嫲嫲煲的湯》，事關佢煲嘅髮菜蠔豉湯係最好飲，𠵱家只有懷緬。近期圍繞畢傑身邊嘅，多數係啲不如意事，希望呢啲日子可以盡快過去。<br> 自己搬咗出嚟住，好處係一個人自由啲，幾夜返都唔怕嘈到屋企人；唔好嘅係，一向對家務處於「殘廢」狀態嘅我，搞到個衣櫃好亂，完全未執過。當然，巨蟹座嘅我家庭觀念好重，成日都想抽時間返去陪吓媽子，以後我更識做人。仍然繼續努力工作，呢啲叫專業，今期推介費倫贏巴勒莫。<br> <br> 主客和：費倫天拿勝<br> 心得：紫百合好齊腳<br> 近5場往績：WWLWL<br> <br> 畢傑<br> 哥連泰斯將是朗拿度嘅最終站，但無論呢個死肥仔去到邊度，我永遠最愛係佢。</p></body></html>