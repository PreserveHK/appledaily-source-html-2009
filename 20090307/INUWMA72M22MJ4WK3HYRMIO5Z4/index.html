<html><header><meta charset="utf-8"><title>舊愛自爆拍淫照箍Edison<br>小方寸阿嬌嗌死博宣傳</title></header><body><h1>舊愛自爆拍淫照箍Edison<br>小方寸阿嬌嗌死博宣傳</h1><p>【淚眼告解之覆水難收】鍾欣桐（阿嬌）前日接受陳志雲訪問時，剖白拍淫照是因為深愛及要箍實陳冠希（Edison）。翻查阿嬌拍淫照時間是於01年至06年間，但05年初她卻被踢爆和另一緋聞男友方力申同遊瑞士，看來當日阿嬌不但一腳踏兩船，她的行動也證明她愛Edison更甚於小方，難怪情傷的小方昨日提到阿嬌時，一反常態表現冷淡。</p><p>淫照女主角之一的鍾欣桐前日接受無綫總經理陳志雲主持的《志雲飯局》訪問，剖白拍攝淫照的前因後果，她坦言當日拍淫照是因為深愛及想箍實陳冠希。阿嬌拍淫照時間為01年至06年間，當中最少拍了四輯淫照。</p><p>「我唔想講咁多」</p><p>05年初，阿嬌卻被踢爆和另一緋聞男友方力申同遊瑞士，爆出「申嬌戀」，看來當日阿嬌不但一腳踏兩船，兼且她的行動證明當日愛Edison多於小方。而阿嬌在陳志雲訪問中表示，於00年和Edison拍拖，戀情維持約4至5年，其間雙方有離合，她更坦言最鍾意Edison。<br> 不知小方是否受阿嬌前日的剖白所傷，昨日他到奧海城出席《美女廚房》活動，以往他對於阿嬌復出都表示支持，更表示有傳手機短訊為她打氣，但昨日他的態度卻180度轉變，表現極之冷淡。問小方有沒有看阿嬌訪問的預告片段？他說：「睇咗少少，過去幾日要講都講晒，佢都出嚟做訪問，我會祝福同支持佢，但我真係唔想講咁多，沒完沒了咁。」對於阿嬌坦承為淫照曝光而一度想自殺，小方竟說：「Promo（指宣傳）啫，唔答咁多，不過我會繼續留意。」</p><p>「近日冇SMS佢」</p><p>至於不少網友抨擊阿嬌，小方表示沒有留意，因他一向都沒有看網民的意見，故此他認為阿嬌不需放在心上。但當問到阿嬌表示是因為想箍實Edison才拍淫照，小方聞言即面色一沉，之後很冷淡地說：「真係唔答，之前講話支持佢，亦都有SMS佢，不過近日就冇，點都好，祝福佢，希望佢工作順利開心。」<br> 採訪：何慧斯　攝影：陳順禎</p><p>全城熱話<br>吳君如：好同情阿嬌</p><p>鍾欣桐於淫照曝光後，曾一度想尋死，對此不少圈中人都議論紛紛，大多表示支持阿嬌重新振作。</p><p>吳君如：我都好同情阿嬌，阿嬌比較內斂，唔覺得佢扮純情，可能佢真係純情啦！淫照呢啲嘢師奶都會拍啦，係私人閨房樂，大家要公平對待，佢同栢芝都好靚女，所以好贊成佢哋復出。<br> <br> 官恩娜：聽到佢打消咗自殺嘅念頭，我都好開心，我覺得應畀多啲支持同空間佢，呢件事都過咗咁耐，唔好再畀佢壓力。</p><p>莊思敏：拍拖嘅時候好多女仔都會迷失，影相前真係要諗清楚，因為始終傷害嘅係自己。<br> <br> 鄭中基：希望大家一視同仁對啲受害者，我會支持阿嬌。<br> <br> 鄭希怡：我係會同阿嬌合作拍美容廣告，呢個月開拍，品牌搵我哋兩個一齊合作，好似新拍檔咁。我有打畀阿嬌，叫佢唔好咁緊張，佢心情都OK。<br> <br> 葉翠翠：阿嬌好勇敢，大家應該支持佢，唔好再抨擊佢，佢企番起嚟好大勇氣。</p><p>天真論VS癡心淚</p><p>阿嬌去年於淫照風暴爆發後開記者會，發表天真論，與前日為復出而接受《志雲飯局》專訪剖白心情，兩者相比下，阿嬌態度明顯不同，前日她更聲淚俱下訴說與陳冠希的關係。</p><p>日期：去年2月11日<br> 地點：灣仔潮州世家酒樓<br> 髮型：中間分界直髮<br> 陣容：阿Sa及Fans陪同<br> 現身時間：65秒<br> 表情：嘴角含笑<br> 金句：好天真、好儍<br> <br> 日期：前日<br> 地點：淺水灣楊受成大宅<br> 髮型：左側七三分界直髮<br> 陣容：單獨受訪<br> 現身時間：受訪時間三小時，播出90分鐘<br> 表情：梨花帶雨<br> 金句：天真同儍係我意願<br> <br> 資料來源：《蘋果》資料室</p></body></html>