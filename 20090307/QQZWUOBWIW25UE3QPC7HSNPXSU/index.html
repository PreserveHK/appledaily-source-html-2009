<html><header><meta charset="utf-8"><title>AV藍：XBOX大玩Crossover</title></header><body><h1>AV藍：XBOX大玩Crossover</h1><p>家吓經濟唔好，又裁員又減薪，小藍都身受其害，強積金冇咗一半，唔想慳啲使都唔得，呢排放假都匿埋喺屋企煲碟，打吓機，好彩屋企有部全高清大電視，加埋高清AV擴音機，打機打到嘭嘭聲，消磨咗唔少時間。如果唔係XBOX嘅靚女經理Anna打電話通知小藍，話佢哋推出咗新game《HaloWars》，都幾難𠱁到小藍出門口。<br> Anna好肉緊話，今次仲首度同潮服X-Large大玩crossover，推出X-LargexHaloWarscollaboration系列，包括有LogoPrintTee、Cap帽同別注版BoxSet（HaloWars遊戲碟、Tee、USB）；而即日起到15日喺尖沙嘴漆咸道Exitbydouble-park店仲搞咗個HaloWars戰場概念店。</p><p>與X-Large攻潮男</p><p>小藍應約到展覽場昅昅，一入到門口，Halo遊戲主角MasterChief嘅1比1大型figure戙喺門口好鬼搶眼，同埋放滿晒限量版公仔。展板前掛咗兩個大電視，免費畀顧客試玩新game。<br> 笑口盈盈嘅Anna話，金融海嘯冲擊下啲人唔想出街使錢，留番係屋企打機，令XBOX銷路過去3個月多咗一成，公司想逆巿擴大巿場，咪同X-Large合作，想吸引多啲潮男買衫買埋機。小藍現場唔單止見到潮男，連潮女好似露出小蠻腰阿Wing都唔知打得幾開心。<br> 逢周六刊出</p></body></html>