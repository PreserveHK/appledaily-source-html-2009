<html><header><meta charset="utf-8"><title>隔牆有耳：譚志源好學唔學 - 李八方</title></header><body><h1>隔牆有耳：譚志源好學唔學 - 李八方</h1><p>政制及內地事務局局長林D9俾人鬧係奴才、公公、人肉錄音機唔係新聞，佢下屬副局長譚志源噚日喺港台被問到有呢位上司，感受如何時，坦言雖然唔係鬧佢，但都不太好受，惟有用EQ去平衡心理。<br> 譚志源又話，做人最緊要有信念，就唔怕俾人誤解，主持人質疑泛民寸爆林D9，可能係因為局長口出惡言在先，標籤泛民係反對派惹起反感，至於譚志源會否用「反對派」稱呼泛民，譚志源使出林D9最拿手嘅「遊花園」伎倆，推搪一輪，最終連主持人都發火，佢先至不情不願咁同林D9劃清界線，表示自己「從來冇乜用標籤去標籤議員」。至於老闆咁講有冇問題，佢梗係不表態啦。</p></body></html>