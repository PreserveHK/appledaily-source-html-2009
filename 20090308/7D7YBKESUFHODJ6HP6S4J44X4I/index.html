<html><header><meta charset="utf-8"><title>冷膽穿雲箭：撐阿積士5:1剝「牙」 - 牽牛</title></header><body><h1>冷膽穿雲箭：撐阿積士5:1剝「牙」 - 牽牛</h1><p>今期又同畢傑兄攜手合作，佢老哥捉冷嘢好有心得，搞到我都有啲壓力；唔想衰畀佢睇，今次搵愛隊之一阿積士，揀佢大炒海牙5:1呢個波膽，嚇一嚇畢傑先。<br> 阿積士上仗輕取烏德勒支，取得3連勝，雖然周中歐協盃要作客馬賽，但今仗對手只是下游的海牙，可以放心剝「牙」；該隊首席前鋒蘇亞雷斯仍要停賽，施安迪莊、米歇爾當奴、加比等因傷缺陣，不過入球機器施維坦歷治已復出，蘇利馬尼、維頓漢等均大勇。而且阿積士好似食硬海牙咁，近6次交手取得5勝1和，作客亦有大勝4:1紀錄，今次貪心啲，博阿積士贏5:1呢個40倍波膽。</p><p>貝迪斯神經刀博「客/和」</p><p>貝迪斯呢支西甲神經刀，雖然近期表現平平，但半場總有「驚喜」；之前曾上半場領先過巴塞隆拿，又作客輸過畀皇馬1:6。今次作客馬略卡，隨時又有驚喜，半場領先，不過我認同畢傑兄，呢場似和波格，博半全場「客/和」，有15倍。但西維爾對艾美利亞，我就同畢傑有分歧；西維爾剛於西班牙盃出局，加上今季餘下目標只餘聯賽，面對艾美利亞，唔信畢傑推介嘅小勝，當然艾美利亞有尼格度，此子入波有保證，相信會大手交易，博主隊贏4:2，有50倍波膽。文：牽牛</p></body></html>