<html><header><meta charset="utf-8"><title>全智賢惡鬥妖女小雪</title></header><body><h1>全智賢惡鬥妖女小雪</h1><p>韓國女星全智賢孭飛嘅首部西片《BloodTheLastVampire》，將於5月喺日本上映。電影噚日公開全新預告片，日本女星小雪扮演想毀滅人類嘅妖女，同全智賢飾演、擁有吸血鬼同人類血統嘅女高中生有唔少惡鬥場面。着住水手服嘅全智賢要飲血叉電，又手持武士刀斬妖，場面血肉橫飛，夠晒暴力。</p></body></html>