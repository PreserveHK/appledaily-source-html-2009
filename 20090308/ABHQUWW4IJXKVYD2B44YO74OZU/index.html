<html><header><meta charset="utf-8"><title>唔係唔熟唔做　滾糖Tee出世</title></header><body><h1>唔係唔熟唔做　滾糖Tee出世</h1><p>Fashion的世界容不下一個悶字，尤其亂世當前，做死一瓣注定無得發圍。不想墨守成規，有的樂此不疲地左右交叉推出Crossover，不過有的就寧願冒險，踩界推出新ProductLine。經濟不景，在一片哀鴻遍野的潮流界中就有RockCandy心口掛勇字放手一博，一於少理「唔熟唔做」的定律，05年在珠寶界早已響朵，今季決定撈多瓣，首次插手時裝界出Tee再加推全新系列BackinBlackRockJewelry，能否跑出？拭目以待。<br><br>記者：葉雪芯<br>攝影：陳陶鈞、伍慶泉<br>Model：Isabel@jamcast<br>Makeup：Miffy&#13;</p><p>5＋1＝MusicTee</p><p>05年RockCandy在珠寶界突圍而出，全因五位有錢有面的後生仔包括寶石富商第二代TotoChan與MartinYeung、Clubbing紅人BenedictKu、攝影師WingShya、創意總監MarcusSavage合作出錢又出力，以主打HipHop、PunkRock路線的Jewelry為主。一個牌子需要令人Bearinmind，不能只靠一夕爆紅，大抵RockCandy都深明此道，事隔數年，決心搞搞新形象！今季搵來曾任DCShoes副總裁與全球創意總監的MatHayward做第六位成員，推出新牌RebelliousCultureCollective集體創作Tee。今次的Tee，創作靈感來自RockMusic，BenedictKu說：「其實我哋幾個都在外國生活過一段日子，好受外國的音樂文化影響。有日一齊傾開鍾意邊隊Band，點知原來大家都好鍾意AC/DC，今次我哋推出Tee系列同新季Jewelry就用《BackinBlack》為名，都係因為AC/DC其中一張專輯嘅大碟名。」</p><p>迷戀地下文化</p><p>新Tee系列以中性風格為主，特別在只玩黑白，只有小量女裝款式加入CandyColour的Pattern。圖案可算是一件Tee的靈魂，今個系列單睇Print就知佢哋對地下文化有幾迷戀，圖案包括有樂器、DJ裝備造型、日本搖滾歌詞，更搵來六位最喜愛的經典音樂會海報設計等。季初暫時只推出Tee，MartinYeung和Mat就預告將會推出Cap帽和特大輕身ZipUpJacket，還有圖案頭巾等配件。</p><p>新季首飾真金真鑽
</p><p>除了Tee之外，新季的「BackinBlack」系列就包括了戒指、鏈墜、頸鏈、手鏈、耳環等20款首飾，靈感同樣來自音樂，分別運用黑膠碟、Headphone、Guitar、Picks、Mic、CassetteTape等，精緻又有玩味。RockCandy以往幾季都以貴價做主打，用料有Premier純金、鑽石和招牌黑鑽，不過今季就平貴通殺，新推多種抵玩造型，例如Oxidized和鍍金等，部份平至六百多、一千蚊左右有交易。</p><p>RockCandy（25491018）<br> 中環蘇豪伊利近街1號地下</p></body></html>