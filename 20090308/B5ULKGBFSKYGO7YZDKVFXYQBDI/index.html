<html><header><meta charset="utf-8"><title>抗拒與吳浩康、莊思敏扯關係<br>胡定欣讚馬國明條件好</title></header><body><h1>抗拒與吳浩康、莊思敏扯關係<br>胡定欣讚馬國明條件好</h1><p>曾志偉、胡杏兒、高海寧、李彩華與緋聞男友、仁愛堂總理王傲山等前晚在灣仔出席仁濟晚會，吳浩康（Deep）新歡舊愛又再同場碰頭，其現任女友莊思敏與前度女友胡定欣去年展開罵戰，兩人前晚多次近距離路過，互當透明，叫兩人合照，兩人即異口同聲拒絕。胡定欣說：「我嚟做嘢㗎，我哋都唔識，我想將08年唔開心事抹晒去，09年唔想再同呢兩個人嘅名扯上關係。」<br> 故定欣更不諱言寧願與被指「一吻傾情」的緋聞對象馬國明拉埋，她說：「佢喺公司口碑好，當家小生，條件又好，係好同事，真假都唔怕，因為寫嘅對象好，我唔介意。」&#13;</p><p>Deep抗毒有定力</p><p>莊思敏則謂不會打招呼，她說：「你會唔會同啲唔識嘅人打招呼？眼神交流都會！」關楚耀同衞詩涉嫌藏毒在日本被拘留，吳浩康曾經藏毒，莊思敏謂阿Deep是將功補過的好例子：「係呀，重新做人囉，佢𠵱家清白，好亁淨！」無再受引誘？她說：「佢身邊有啲人仲有呢啲習慣，但佢好有定力，都知錯。」她謂男友不與此類人接觸太多：「可免則免，太沉迷嘅朋友，都會疏遠囉。」<br> 採訪：羅慧敏　攝影：陳慧安</p></body></html>