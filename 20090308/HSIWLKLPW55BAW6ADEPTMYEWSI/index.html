<html><header><meta charset="utf-8"><title>宋承憲送曲奇冧日迷</title></header><body><h1>宋承憲送曲奇冧日迷</h1><p>韓國男星宋承憲主演嘅韓劇《伊甸之東》，下月會喺日本播出，前日佢同李延喜等劇中拍檔喺首爾宣傳，順道同1,000名日本fans見面。憲哥好多謝fans畀面專程飛嚟韓國，仲施冧功企喺會場出口向fans逐一送上曲奇。此外，噚日37歲生日嘅張東健，前日喺橫濱同4,500名日本fans慶祝，仲開金口唱歌㖭。</p></body></html>