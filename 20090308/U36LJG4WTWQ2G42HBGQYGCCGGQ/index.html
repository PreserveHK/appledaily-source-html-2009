<html><header><meta charset="utf-8"><title>詹瑞文讚阿嬌夠淡定</title></header><body><h1>詹瑞文讚阿嬌夠淡定</h1><p>鍾欣桐接受無綫《志雲飯局》訪問，事後其演技老師詹瑞文被指是幕後軍師，昨日詹瑞文接受本報電話訪問時說：「同阿嬌上堂時，佢都open咁同我提過上得節目會講嗰件事（指淫照事件），我有同佢講如果有意見想問我可以提出，但係就絕對唔係雜誌所寫，話我做佢幕後軍師，我冇畀過任何意見佢。」</p><p>制訂新課程</p><p>詹瑞文又謂有留意在電視播出的阿嬌訪問宣傳片段，他說：「今次佢都係直接講出自己感受，我相信佢嘅感覺都幾複雜，我估佢都做好晒心理準備，公司都會幫佢，我睇啲片段佢好淡定吖！不過我覺得呢幾日好似將呢件事港聞娛樂化，真係麻麻哋。」他又透露已訂好一個課程給阿嬌，並將資料交給英皇，現時在等對方答覆下次上課時間。<br> 此外，阿嬌在《志雲飯局》中大讚麥浚龍（Juno）很有義氣，不抹煞二人的發展機會，Juno所屬公司昨日表示不會回應。至於早前也就淫照事件開腔的張栢芝，其經理人周小姐昨日說：「栢芝都冇乜嘢回應，大家係唔同嘅訪問。」至於阿嬌最愛的陳冠希，也同樣沒有回應。<br> 訪採：李佩洳、李全</p></body></html>