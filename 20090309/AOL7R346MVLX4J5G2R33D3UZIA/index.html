<html><header><meta charset="utf-8"><title>潮流文化2：<br>潮文專惡搞　愚民樂</title></header><body><h1>潮流文化2：<br>潮文專惡搞　愚民樂</h1><p>首先各位唔好一睇就笑我哋貼舊聞，事實上身邊都好多人未聽過甚麼是「潮文」。所謂「潮文」大多數係一堆不實傳聞，又或是一些惹笑言論，經網友改動少許細節就變成另一篇搞笑文章，發揮創意，繼而在網上傳閱，或作弄他人。其實在「潮語卡」未推出前，很多字詞也只是一些InsideJokes，今次睇完這篇報道後，希望大家都知道討論區班網友笑緊乜。</p><p>潮文一<br>關家姐</p><p>「講起我就扯火啦，我家姐一路都在太古廣場一間名店做Sales……前排關心研（妍）去過我家姐間店幫襯，不過Serve佢嘅不是我家姐，但佢一買就買咗好多嘢……之後連收兩封WarningLetter，早兩日接埋大信封，年尾畀人炒咗。」</p><p>【內容】<br> 講及撰文者的姐姐為一名店售貨員，歌星關心妍兩次光臨該店都提出無理要求，「家姐」審慎應對，可是仍遭投訴兼炒魷，非常無辜。<br> <br> 【起源】<br> 自04年已開始傳閱的文章，大多數網友都視之為惡作劇，覺得並非真確。關心妍因此被網友戲稱為「家姐殺手」、「關家姐」、「家姐妍」等。<br> <br> 【網友玩法】<br> （一）不停在討論區發放該段文章，直至令人煩厭。<br> （二）更改故事裏的角色，創作新故事。<br> （三）先自行寫上看似不相關的開頭，再接駁此文，以誤導讀者。</p><p>潮文二<br>成龍廣告</p><p>「呀……當我第一次知道要拍那個洗頭水廣告的時候，其實我是拒絕的……那頭髮動啊……很黑！很亮！很柔……我要給觀眾看到，我用完之後是這樣子，你們用完之後，也是這樣子！」</p><p>【動L】（MOVEL）</p><p>【內容】<br> 以訪問形式，由成龍親述使用洗頭水的感受，和強調廣告在沒加特技的情況下拍成。<br> <br> 【來源】<br> 來自08年霸王防脫洗髮液的廣告，全文為成龍於廣告中的對白。<br> <br> 【網友玩法】<br> （一）更改成多國語言，又或是將之變成文言文。<br> （二）將文中讀白更改成歌詞，在YouTube發放。&#13;</p><p>潮文三<br>人扮熊貓</p><p>「一個海洋公園熊貓館員工公開的秘密，安安同佳佳係唔可以同時出現……其中一隻就係由員工所扮。」</p><p>【人扮熊貓】（HUMANPRETANDPANDA）</p><p>【內容】<br> 講述海洋公園熊貓館的安安或佳佳其中一隻是由員工喬裝。<br> <br> 【來源】<br> 難以考究。有人張貼到討論區，欲將之包裝成真實見聞。由於可信性太低，此文就成為開玩笑的對象。<br> <br> 【網友玩法】<br> （一）扮作發現重大消息，認真回應此文。<br> （二）舉出其他由人扮的動物或卡通人物，如指出米奇、米妮都是人扮的。</p><p>潮文四<br>食麵參透世事</p><p>「我唔直接去答你，用例子答你。我頭先去街，想食嘢見到有兩間差唔多係連住嘅茶餐廳……入到去車仔麵……食就要埋單$39……跟住去咗嗰間潮州粉麵雙拼麵+油菜+嘢飲埋單$35……上面講咗乜嘢，自己參透吓啦。」
</p><p>【參透】（TOTHINKTHOROUGHLY)</p><p>【內容】<br> 一位網友描述自己的食麵經歷，並打算以此作例子，嘗試叫其他網民由此例子去參透一些道理。<br> <br> 【來源】<br> 網友大大師兄以此例子回應「點解沙律得啲菜，可以賣成三十幾蚊」，但似乎無人明白他想講的道理是甚麼。<br> <br> 【網友玩法】<br> （一）不論別人發問甚麼，都以這個食麵經歷作例子解釋。<br> （二）將箇中金句分拆使用：「上面講咗乜嘢，自己參透吓啦。」&#13;</p></body></html>