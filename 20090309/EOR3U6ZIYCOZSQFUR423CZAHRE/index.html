<html><header><meta charset="utf-8"><title>東亞下禁令　吸毒即Out</title></header><body><h1>東亞下禁令　吸毒即Out</h1><p>關楚耀與衞詩在日本涉嫌藏毒，至今仍被收押，由於事件在東南亞各地被廣泛報道，故對香港藝人形象造成一定的負面影響，近日東京機場有關方面對香港藝人檢查行李及搜身，應也是因關衞二人的事件而起。<br> 東亞高層陳志光昨日表示相當關注事件，他說：「希望關楚耀同衞詩呢次事件可以令時下藝人引以為鑑，我亦會同旗下藝人講，要注意個人言行，如果發現公司有藝人發生同樣事情，絕不允許，一定會同佢哋終止合作。」<br> BMA唱片公司老闆羅傑承前晚到機場博覽館看RodStewart演唱會，被問到有否就關楚耀和衞詩的事向旗下歌手如關心妍及周麗淇等作訓誡時，他說：「我哋藝人一向好乖，出嚟蒲都好少，唔好講話食軟性毒品，就算成日飲酒我都唔鍾意啦！藝人形象真係好緊要，就算你唱歌同做戲有幾好都冇用，之前幾辛苦努力可以一日就打破。」</p></body></html>