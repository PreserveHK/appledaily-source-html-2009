<html><header><meta charset="utf-8"><title>黑木上海拍新戲</title></header><body><h1>黑木上海拍新戲</h1><p>日本女星黑木美沙同本地導演李志毅合作嘅日本漫畫真人新片《舞吧！昴》，本月26日正式喺本地上映。為拍攝片中一段上海舉行嘅國際芭蕾舞大賽，影片喺上海真實古蹟蘭心大劇院實地取景。除片中華麗嘅場景以外，黑木所飾嘅昴因要喺夜總會跳舞，仲會以艷女舞蹈員造型示人㖭。</p></body></html>