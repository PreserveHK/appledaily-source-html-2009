<html><header><meta charset="utf-8"><title>中環在線：余國雄滙控賣得快嘆世界 - 李華華</title></header><body><h1>中環在線：余國雄滙控賣得快嘆世界 - 李華華</h1><p>金融海嘯，唔少人都為份工擔憂，但亦有人退休唔使愁。經已67歲嘅貿易通（536）行政總裁余國雄，噚日漏口風話今年底合約到期，唔想再續約，集團會透過公開招聘招攬人才；而佢將會弄孫女為樂，安享晚年咁話。</p><p>135蚊斬纜止賺</p><p>好多人啲退休金喺股市度蒸發晒，點解余國雄咁把炮，冇受影響呢？佢噚日同傳媒午宴時閒談，話好彩早喺舊年高位已沽晒滙控（005）。佢話，批滙控股份係喺早年80蚊樓下嘅價位累積購入，但舊年眼見滙控股價由07年最高位150蚊跌至135蚊左右，已斬纜止賺。<br> 作為資深嘅滙控小股民，佢認為滙控長遠仍具投資價值，但要等全球經濟復蘇先至可以受惠，所以若要趁低位吸納，最好嘅時機係等經濟復蘇先入市，而市場普遍預期至快都要今年底，先有望見到曙光。</p></body></html>