<html><header><meta charset="utf-8"><title>詹瑞文賣衫腳仔軟</title></header><body><h1>詹瑞文賣衫腳仔軟</h1><p>詹瑞文近日為Giordano設計T恤，日前更到旺角鬧巿的店舖做兼職售貨員，他招呼顧客時搞笑本色盡現，玩轉旺角。<br> 詹Sir突擊現身店舖做售貨員，大受顧客和途人歡迎，他先戴着印有肖像的四方盒在頭上，扮鬼扮馬，其後除下四方盒熱心招呼顧客。</p><p>企兩粒鐘</p><p>問到詹Sir對做售貨員的感覺？他昨日在電話中說：「原來做sales一啲都唔容易，企喺counter半個鐘真係腳都軟，我仲費好多唇舌先可以游說客人幫襯。」詹Sir大sell「買一送一」，他說：「係買一件又送一件畀朋友，於是佢哋要買兩件。」他如是這樣促銷，短短2小時便賣出數十件T恤，為店舖增加數千元的銷售額。<br> 採訪：比華利</p></body></html>