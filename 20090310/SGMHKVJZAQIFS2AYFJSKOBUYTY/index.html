<html><header><meta charset="utf-8"><title>SONY40"罕見狠減$9,800放入屋</title></header><body><h1>SONY40"罕見狠減$9,800放入屋</h1><p>今時今日40"已經成為好多玩家入門級選擇！而呢個時勢，人人都打住唔減唔買嘅旗幟，自然要周圍格價喇！今日華仁影音就將名牌大廠SONY40"LCDTV以七一折優惠價發售！格勻旺角成條AV街，佢係罕見狠減平過一萬嘅一間！你預備好將佢放入屋企未？<br><br>記者：許福合<br>攝影：林栢鈞<br>Model：Norain@PureModels</p><p>40"BRAVIA睇BD最啱</p><p>睇緊隻32"LCDTV都未夠滿足，想換大啲？SONY呢款40"KLV-40W400A，唔使一萬就有交易，相對於SONY自己或其他日系名牌，起碼平3、4千。KLV-40W400A雖然係上一季型號，但放隻Blu-ray入去試碟，仍然可以見到BRAVIA電視於顏色表現上嘅功力，特點係顏色夠搶、夠標，極富層次感，對喜歡睇影碟嘅用家，畫面就特別啱心水。FullHD自然唔少得，雖然無內置數碼電視接收，不過用家可另行外置可錄影機頂盒，計落可能更化算。</p><p>52"AQUOS平9千</p><p>想再睇大啲都仲有選擇，Sharp都有隻AQUOSLC-52PA63H會以優惠價發售，而且尺寸仲大到52"，屏幕大到一個人都攬唔晒，放喺屋企有如一個戲院銀幕一樣！與其他AQUOS系列一樣，最欣賞係畫面平衡做得相當唔錯，尤其動、靜態畫面效果都良好，無論係用嚟睇Blu-ray、打機或睇數碼電視，都相當合適。<br> <br> Profile：52"、1,920×1,080、10,000:1、450cd/m2、3組HDMI</p><p>SANYOPLV-Z700高清短投</p><p>呢款SANYOPLV-Z700投影機，具備FullHD高清畫質；過人之處係內置2倍變焦鏡頭，可將原本6米投出100"，縮短為3米！最適合小家庭環境的香港。其他功能還包括2組HDMI，可同時接駁BDPlayer及PS3；其他如VGA駁電腦，基本AV及S-Video輸入亦俱全。<br> <br> Profile：1,920×1,080、1,200流明、10,000:1、HDMI（1.3b）×2、電動鏡頭蓋</p><p>SANYOPLC-WXU10B特高流明</p><p>PLC-WXU10B係較經濟玩法！除咗價錢平，由於原身係攞住周圍走嘅商務用機，機身較細小、2,000流明亦可在較光房間使用，放睡房或小客廳就最啱。基本畫質有720p質素，另備色差Upscale玩法，即使駁部DVD機睇碟，亦可有較佳畫質。<br> <br> Profile：1,280×800、2,000流明、1.2倍變焦、DVI、數碼梯形修正</p><p>ThorensTD295Mk4桃木靚盤</p><p>德國名牌Thorens出嘅黑膠唱盤TD295Mk4，玩靚聲全手動操作，屬發燒鑑聽級；有33及45兩種轉速選擇，玩埋復古胡桃木機面，好鬼GoodOldDay。</p><p>Thorensmini125周年版</p><p>Thorensmini係德國Thorens125周年推出嘅特別版，銀色唱盤機身，屬於入門級款，採用手動操作，轉速方面同樣有33及45兩種可選擇。</p><p>查詢：華仁影音（23983022）<br> 地址︰旺角花園街75至77號<br> 花園商業大廈4樓401至402室</p></body></html>