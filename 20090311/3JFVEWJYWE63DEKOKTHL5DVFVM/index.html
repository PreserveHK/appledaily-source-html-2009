<html><header><meta charset="utf-8"><title>Kay喪插　唱片公司投訴《勁歌》換監製</title></header><body><h1>Kay喪插　唱片公司投訴<br>《勁歌》換監製</h1><p>早前謝安琪（Kay）批評《勁歌金曲》製作倉卒後，近日有傳多間唱片公司不滿《勁歌》監製潘裕佳態度差而向無綫投訴，迫使無綫將潘裕佳撤換。無綫高層陳家揚昨承認《勁歌》換監製。</p><p>早前謝安琪出席城大演講時公然批評無綫《勁歌金曲》製作倉卒，結果惹來《勁歌》監製潘裕佳發火反駁，二人傳不和。至近日，有傳多間唱片公司向無綫高層投訴潘裕佳態度差，其中有女歌手綵排期間被潘裕佳鬧喊，而陳奕迅前年為《勁歌金曲總選》拉票活動錄影時要求重唱，但被潘裕佳拒絕，二人一度傳不和，有見投訴越來越多，無綫決定將潘裕佳撤換，改由《星星同學會》監製麥鎮東頂上。<br>記者昨日致電無綫製作部高級經理陳家揚求證時，他說：「工作上嘅磨擦一定有，但唔係去到投訴咁嚴重，我哋5月係會換監製，但只係為配合《勁歌》改革啫。」</p><p>個唱加兩場</p><p>Kay昨日在土瓜灣拍攝新歌《年度之歌》MV，並公佈演唱會加開兩場，演唱會主辦單位更為她預祝本周五（13日）32歲生日。對《勁歌》監製潘裕佳因被投訴態度差而被撤換，Kay說：「冇聽聞過呢件事，我o依家幫無綫拍緊一個特輯都係潘裕佳監製，日前先見過面，佢仲為我打氣，我本人同唱片公司同佢關係都好好，冇作出過任何投訴，潘裕佳都好明白，唱片公司仲度緊期上《勁歌》。」<br>採訪、攝影：林妃、卓寶花</p></body></html>