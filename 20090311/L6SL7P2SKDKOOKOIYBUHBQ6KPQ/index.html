<html><header><meta charset="utf-8"><title>中環在線：自身難保大笨象縮贊助 - 李華華</title></header><body><h1>中環在線：自身難保大笨象縮贊助 - 李華華</h1><p>滙控（005）舊年業績大倒退，股價仲俾人質到殘。往時滙控贊助唔少體育運動，包括欖球、網球同F1賽車等，今後要佢科水睇怕冇咁容易。滙控贊助部主管基利斯摩根早幾日出席贊助活動時，話將會重新評估嚟緊呢年嘅贊助計劃。<br>滙控贊助女子高球職業巡迴賽（LPGA）嘅合約今年就完，基利斯摩根好老實話：「家唔會討論延續贊助嘅問題，直至有證據顯示呢啲投資係成功，家陣仲言之過早。我哋仲要分析一系列數字同資料，例如電視報道、觀眾數目等。不過可以肯定咁講，呢兩年嘅贊助令銀行喺新加坡同亞洲建立良好形象。」<br>果然係做銀行，贊助都好似投資咁，要睇數據分析，若然業務分析都係咁深入同仔細，可能隻大笨象就冇咁傷。</p></body></html>