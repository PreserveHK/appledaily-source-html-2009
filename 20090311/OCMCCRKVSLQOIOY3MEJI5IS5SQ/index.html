<html><header><meta charset="utf-8"><title>千嬅累歌迷被炒</title></header><body><h1>千嬅累歌迷被炒</h1><p>楊千嬅日前與一班認識十多年的「千嬅群英會」歌迷敍舊，歌迷知道千嬅是潮州人，特意選擇到潮州酒家聚餐。現場準備了三個遊戲，當中歌迷上台鬥扮千嬅奪最受歡迎女歌星時的反應，看得千嬅捧腹大笑。</p><p>歌迷催婚</p><p>千嬅說：「我攞獎時個反應已經好震撼，估唔到啲歌迷仲神似，出年係我入行15周年，見到啲歌迷成長，有啲仲成埋家，真係畀我好多啓發。」最搞笑是有不少歌迷催婚，更要脅千嬅若不結婚，他們也不結婚，有些更笑言要娶嫁唔出的千嬅。<br>不過，有歌迷卻為了聚會而失掉工作，千嬅說：「個歌迷嚟自廣州，佢遲咗一日返去搞到冇咗份工，希望個老闆回心轉意啦，因為見佢鍾意邊個藝人都知佢幾有質素啦！」<br>撰文：林妃</p></body></html>