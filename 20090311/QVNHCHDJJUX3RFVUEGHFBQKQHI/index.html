<html><header><meta charset="utf-8"><title>蔡加敏逆市開新店</title></header><body><h1>蔡加敏逆市開新店</h1><p>GiorgioArmani推出黑曜石護膚品CREMANERA，吸引了袁彩雲、郭錦恩、蔡加敏和姚書軼等昨日到跑馬地捧場。全球經濟差，蔡加敏謂父親蔡志明也有損手，妹妹蔡加怡的香港體檢更跌到殘，她說：「係呀，其他公司都係咁，個市係咁囉。」</p><p>重磅B女可愛</p><p>蔡加敏又表示自己的手袋店則計劃逆市開店，她說：「生意都冇乜影響，會喺銅鑼灣開第三間店，呢盤生意係老公打本畀我，因為啲生意都令我鍾意咗設計，仲想做埋BB衫o忝。」蔡加敏謂9個半月大的女兒已重達24磅，她說：「識得叫媽咪、爹哋喇，聽到佢叫媽咪真係好感動。」姚書軼則謂受金融海嘯影響，工作量都有減少。<br>採訪、攝影：JessicaNgan
</p></body></html>