<html><header><meta charset="utf-8"><title>茱姐瘋魔英國影迷</title></header><body><h1>茱姐瘋魔英國影迷</h1><p>茱莉亞羅拔絲（JuliaRoberts）同佳夫奧雲（CliveOwen）噚日去到倫敦為新片《最佳情．敵》（Duplicity）舉行全球首映，此片係茱姐07年生完第三胎後嘅復出作，由於佢近年好少行紅地毯，加上喺99年嘅《摘星奇緣》（NottingHill）後，佢已有近十年冇去過英國宣傳，因此噚日到場班影迷特別瘋狂，茱姐亦好有耐心咁同佢哋簽名簽足半粒鐘。</p></body></html>