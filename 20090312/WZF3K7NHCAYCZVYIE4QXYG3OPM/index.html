<html><header><meta charset="utf-8"><title>李秉憲抵日風頭勁</title></header><body><h1>李秉憲抵日風頭勁</h1><p>韓國男星李秉憲為拍攝新劇《IRIS》，大前日同拍檔金泰希飛抵日本秋田縣。雖然憲哥冇公開行程，但超過300名fans聞風而至接機，場面墟冚，連TBS電視台都有報道，成班fans仲爭相入住偶像住嘅酒店o忝。憲哥噚日已經開工，預計逗留三星期，而有份參演嘅人氣組合BigBang成員T.O.P將於下周初飛抵日本會合大隊。</p></body></html>