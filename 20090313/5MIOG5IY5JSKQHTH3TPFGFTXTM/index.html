<html><header><meta charset="utf-8"><title>靚佬湯、畢安囡囡做好友</title></header><body><h1>靚佬湯、畢安囡囡做好友</h1><p>湯告魯斯（TomCruise）同老婆姬蒂荷姆絲（KatieHolmes）噚日喺東京出席新片《華爾基利暗殺行動》（Valkyrie）首映禮。同日有消息指原來佢兩公婆早前出席金球獎時，提議畀佢哋嘅囡囡Suri同畢彼特（BradPitt）及安琪蓮娜祖莉（AngelinaJolie）嘅囡囡Shiloh開派對做好朋友，畢安養女Zahara都被邀請玩埋一份。
</p></body></html>