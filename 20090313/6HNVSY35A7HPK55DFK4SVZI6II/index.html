<html><header><meta charset="utf-8"><title>尹光大灑安全套紅館性教育</title></header><body><h1>尹光大灑安全套<br>紅館性教育</h1><p>鬼馬歌王尹光前晚在紅館舉行演唱會，雖然現場有小朋友觀眾，但他繼續唱粗口歌及講有味笑話，更即場大派安全套。尹光又食住近日全城焦點大談藝人吸毒和醉駕事件。</p><p>多年來一向以唱鬼馬歌曲聞名的尹光，前晚在紅館舉行「尹光爆金笑演唱會2009」，現場有近八成入座率，還有不少圈中好友甚至小朋友捧場。尹光貫徹風格，大唱粗口歌兼且講有味笑話。<br>尹光一手拿起很多小包禮物拋落台，他笑說：「頭先有冇收禮物？係貼身享受物品，男女攞咗出街記得戴，如果突然想做，男女都有，男女都好，大家都有第一次。」原來尹光所派的是安全套。之後尹光繼續講有味笑話說：「第一次男女感覺唔同，女人一拮入去見血，男人就話幾威，我係講捐血救人咋！」</p><p>「吸毒害人害己」</p><p>尹光又以近日全城話題搞爛gag，他笑說：「嗰隻大笨象蝕到入肉，又叫人入股，供又死唔供又死，一於買藍籌，即係監獄全都係男囚犯啲股。」當尹光唱《軟性勿近》時又說：「呢首歌叫人唔好吸毒，害人害己，唔係勿近咁簡單，醉酒都唔好揸車。」<br>當晚農夫擔任嘉賓掀起另一個高潮，大唱《富甲天下》及《舉高隻手》等，尾聲時尹光大唱《少理阿爸》，他照唱露骨歌詞如「仆街」及「打X機」等，觀眾反應相當熱烈。慶功時問尹光為何不講淫照主角陳冠希？是否擔心恐嚇事件？他說：「我都唔知有恐嚇事。其實我覺得唔關任何人事，佢哋都係受害者。」<br>採訪：何慧斯<br>攝影：林德雄</p></body></html>