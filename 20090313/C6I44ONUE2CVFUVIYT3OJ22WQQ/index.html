<html><header><meta charset="utf-8"><title>金城武飛天變阿童木</title></header><body><h1>金城武飛天變阿童木</h1><p>金城武嘅新片《怪人二十面相傳》即將喺香港上映，最近佢拍咗個飲品廣告，喺廣告入面飾演一個喺外資公司返工嘅打工仔，轉眼會化身成有如手塚治虫筆下嘅漫畫人物阿童木，舉起拳頭以極速飛天穿牆搞破壞。金城武拍嗰陣要離地3米高吊威吔，來回拍足廿次，難得佢冇嫌辛苦，仲好好心情咁哼唱阿童木嘅主題曲。</p></body></html>