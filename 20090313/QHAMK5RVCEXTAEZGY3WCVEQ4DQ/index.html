<html><header><meta charset="utf-8"><title>奧菜惠有喜籌備再婚</title></header><body><h1>奧菜惠有喜籌備再婚</h1><p>現年29歲嘅日本女星奧菜惠，05年同I.T.有錢老公藤田晉結束不足1年半嘅婚姻，噚日惠妹喺網誌度宣佈懷孕4個月，將會同同齡嘅白領男友結婚。惠妹話佢哋喺前年邂逅，希望今後齊齊跨越難關，建立幸福家庭，雙方一直相愛下去。惠妹仲話會按照原定計劃，演出明年3月嘅舞台劇《象》，作為產後復出之作。</p></body></html>