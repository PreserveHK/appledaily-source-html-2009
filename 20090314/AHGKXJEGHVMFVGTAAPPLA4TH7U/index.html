<html><header><meta charset="utf-8"><title>XJAPAN取消韓國騷</title></header><body><h1>XJAPAN取消韓國騷</h1><p>原本喺下個禮拜六去韓國開騷嘅日本樂隊XJAPAN，噚日喺官方網站宣佈演唱會無限期押後，而樂隊5月喺東京巨蛋舉行嘅個唱，原定今日開始賣飛亦會延期，聽講話係低音結他手HEATH與其他成員內訌打算離隊。唔少韓國X迷喺網站留言，批評樂隊忽然取消演唱會唔夠專業。</p></body></html>