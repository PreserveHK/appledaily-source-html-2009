<html><header><meta charset="utf-8"><title>SS09黑超　懷舊烏蠅</title></header><body><h1>SS09黑超　懷舊烏蠅</h1><p>點解太陽眼鏡俾人叫咗咁多年「黑超」，都依然無變呢？明明各大品牌甚至坊間小店小販檔所賣嘅已經唔只係「黑超」咁簡單，無論框架、鏡片都已經花式四起，鑲石、鑲金、鑲隻蝴蝶都有，太陽眼鏡其實比時裝更令大家有選擇空間。縱觀SS09系列，各大名牌依然懷六十年代的舊，躲藏烏蠅鏡後的一雙眼睛，唔化妝都可以去街街！<br><br>記者：吳美美<br>攝影：譚盈傑<br>Model︰Zelia@Starzpeople<br>Wardrobe︰H&amp;M<br>Makeup&amp;Hair︰Rita（http://hk.myblog.yahoo.com/willwillmakeup）</p><p>H&amp;M平價取勝</p><p>「主流」在太陽眼鏡世界裏不是太過明顯，反而是主張憑自我個性與喜好為大前提。今次，小記就將太陽眼鏡分為四大類︰花式鏡框、浮誇鏡框、Logo鏡框、斯文鏡框。無辦法唔又再讚一次H&amp;M嘅價廉物美，毋須付出一百蚊，已可得到絕不失禮「黑超」一副。要極力推介只賣$59.9嘅淺啡框配黑色星星「黑超」，它介乎可愛與懷舊兼型格之間，實在是卧虎藏龍之作，肯定入貨推介！至於誇飾系列，要畀人一種一望落去就彈出「咁浮誇嘅！」四個大字，Gucci紫紅色鑲金連閃石框太陽鏡，顏色上已嚇走一批人，點知仲要襯埋金色鑲石框，小記諗到除咗名牌精，真係留到新年才可將它派上用場。</p><p>浮誇系</p><p>一個Logo掛上眼</p><p>唔好又話好鼓吹虛榮主義，只不過係要照顧一批買乜都要有個名牌標誌掛喺當眼位嘅人，標誌框非佢哋莫屬。其中miumiu同Ray-Ban就一定係入手指標，框柄必有品牌名字存在，離遠都望到。最後出場是斯文鏡框，框柄簡簡單單以金屬造型示人，並未有過火花式，代表應屬BV，系列中款式沒有出現過火的設計，四四正正的框身配金屬框柄，穩重感強烈，貫徹其品牌不造作的格調主義。</p><p>低調系</p><p>（a）Eyedonist矚目（28956023）<br>銅鑼灣白沙道1-3號地下　<br><br>（b）LensCrafters（27353311）<br>尖沙嘴海港城海洋中心3樓301號舖<br><br>（c）H&amp;M（21109546）<br>中環皇后大道中68號</p></body></html>