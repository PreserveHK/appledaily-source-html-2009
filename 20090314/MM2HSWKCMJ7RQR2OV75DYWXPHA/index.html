<html><header><meta charset="utf-8"><title>讚阿嬌新歡潮過舊愛祖兒勸Edison唔好出嚟</title></header><body><h1>讚阿嬌新歡潮過舊愛<br>祖兒勸Edison唔好出嚟</h1><p>淫照事件男主角陳冠希（Edison）收到死亡恐嚇，事件曝光後引起議論紛紛，淫照女主角之一鍾欣桐（阿嬌）昨日起程到台灣宣傳，身為阿嬌好友的容祖兒得悉Edison收到恐嚇信，漫不經意暗寸Edison說：「真嘅？咁咪唔好出嚟，危險呀！」</p><p>淫照事件的幾位主角最近相繼現身，不過身為男主角的陳冠希日前卻收到死亡恐嚇，對即將出席新片《神鎗手》宣傳的他來說無疑是一大打擊，圈中人對此更議論紛紛。容祖兒昨日到迪士尼宣傳談到此事時，她暗寸Edison說：「真嘅？咁咪唔好出嚟，危險呀！呢個時間實有滋事分子搞事，唔講太多好似好啲。」對於Edison是否應打消復出念頭，她說：「唔適合講，交畀佢公司同屋企人決定。」問祖兒會否也擔心阿嬌人身安全，她表示相信公司會盡力保護她。</p><p>囑阿嬌咪被人呃</p><p>提到阿嬌和麥浚龍（Juno）戀情時，祖兒偷笑說：「我唔係好了解，總之做朋友佢開心咪得，個男仔對佢好咪得，唔好俾人呃就得。」她強調和Juno不熟，但卻大讚他出品的服裝有型。與Edison的Clot比較誰較優勝，祖兒說：「佢（Juno）着得幾好睇！」<br>而阿嬌昨日傍晚約5點半到機場準備往台灣出席代言牛仔褲活動，見她神情輕鬆，問到會在台灣逗留多少天？阿嬌說：「兩日，家諗緊會唔會留低陪吓喺當地拍劇嘅阿Sa（蔡卓妍）。」談到Edison收到子彈恐嚇信，其經理人霍汶希（Mani）即表示不回應，問到若果收到恐嚇信會否很驚？阿嬌說：「唔知，收到都會驚。」另邊廂，再有傳媒接獲相近的子彈恐嚇信，問東亞發言人梁小姐會否影響Edison下月初到新加坡宣傳《神鎗手》，她昨日在電話中說：「行程仍然安排緊，呢刻都冇諗過取消。」</p><p>劉偉強同情Edison</p><p>導演劉偉強前晚出席活動時表示擔心Edison安全，他稱去年聖誕在外地曾與他見面，劉偉強直認Edison面對極大心理壓力。至於Edison會否返港？劉偉強說：「唔知，就算知都唔講，佢好想返香港，但安全嘅嘢有時冇得擔心。」同場的舒淇則說：「文明社會應用好嘅方法解決，畀機會佢做好嘢同反省，人人都會擔心Edison安全。」曾和Edison傳緋聞的黃榕前晚表示擔心他的安全。陳慧琳昨日在機場出席活動時也呼籲勿玩這種遊戲，因為是恐怖兼刑事。<br>採訪：駱華齡、馬建華、何慧斯<br>攝影：仇志德、林德雄、黃偉雄</p></body></html>