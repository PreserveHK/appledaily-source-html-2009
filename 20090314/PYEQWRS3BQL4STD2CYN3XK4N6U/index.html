<html><header><meta charset="utf-8"><title>大蛙手：捧愛隊紅鑽贏東京 - 青蛙仔</title></header><body><h1>大蛙手：捧愛隊紅鑽贏東京 - 青蛙仔</h1><p>我細個都同吾中一樣都睇過《小雙俠》，但呢齣卡通嘅內容係講啲乜就唔係好記得，反而《聖鬥士星矢》就印象深刻。記得嗰陣時三色台逢星期六深夜播，每次好似係播得嗰一粒鐘左右，雖則唔係好夠喉，但返到學校都夠同啲同學仔講餐飽。仲記得主角星矢都冇乜同學仔鍾意，反而一頭長髮嘅紫龍同埋超cool嘅一輝就有好多fans。而我最喜歡嘅角色，梗係同我同一個星座嘅人馬座黃金聖鬥士艾諾斯啦。<br>日聯上個禮拜開波，上次出賣愛隊浦和紅鑽要鹿島鹿角得手兼攞番個W，今次就捧番佢哋一次。今日佢哋喺主場對FC東京，兩隊都喺首場聯賽輸波，但講實力紅鑽始終強好多，一於瞓身要主W。<br><br>主客和：浦和紅鑽勝<br>心得：紅鑽質素高過FC東京<br>近5場往績：WLLWW<br><br>青蛙仔<br>睇德國波同埋英國波大，大個之後攻埋日本波，兼且對日本藝能界幾有研究。</p></body></html>