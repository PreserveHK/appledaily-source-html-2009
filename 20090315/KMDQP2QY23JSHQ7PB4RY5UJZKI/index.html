<html><header><meta charset="utf-8"><title>廿四孝媽咪中環展母愛關詠荷波板糖冧囡囡</title></header><body><h1>廿四孝媽咪中環展母愛<br>關詠荷波板糖冧囡囡</h1><p>關詠荷去年初暫別娛樂圈專心照顧現年3歲的女兒Brittany。前日下午時分，全職師奶關詠荷便帶同囡囡到超市買餸，其間她又買飲品給囡囡解渴，又買波板糖女，服侍周到絕對是廿四孝母親。</p><p>關詠荷與張家輝所生的女兒Brittany今年已3歲，為專心照顧囡囡，關詠荷去年辭演無綫處境劇《同事三分親》，實行暫別娛樂圈做全職媽咪，觀眾僅能透過近日深夜重播的《陀槍師姐II》欣賞其精湛演技。不過做全職師奶絕不比拍劇輕鬆，前日關詠荷帶囡囡Brittany到超市買餸時，便見她忙到幾乎氣咳。</p><p>買餸精打細算</p><p>前日下午約2時半，記者在中環IFC商場的citysuper發現關詠荷，當時她正購物完畢在收銀處付款，精打細算的她先點算自己購買的貨品數量，付款後再拿着單據逐一核對，至於Brittany則在菲傭陪同下在超市門外等候媽咪，關詠荷出來後一見囡囡，即拿起一包飲品給囡囡解渴，然後把大包小包交予菲傭，才拖着囡囡小手離開。</p><p>搭電梯捉到實</p><p>之後一行三人途經一間糖果店時，Brittany被花花碌碌的糖果吸引，賴在糖果櫥窗前不肯離開，關詠荷惟有停下腳步讓囡囡挑選糖果，最後買了一塊波板糖女兒開心。<br>好不容易得Brittany願意離開糖果店，關詠荷即與囡囡及菲傭乘扶手電梯往樓下跟司機會合，為免Brittany跳跳紮易生危險，關詠荷站在扶手電梯期間索性雙手捉實囡囡，連上車時也抱起囡囡小心翼翼地登車，這個媽咪認真細心。<br>採訪、攝影：娛樂突發組</p></body></html>