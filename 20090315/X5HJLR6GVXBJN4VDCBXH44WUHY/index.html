<html><header><meta charset="utf-8"><title>鄭麗源收俊男禮興奮</title></header><body><h1>鄭麗源收俊男禮興奮</h1><p>韓國女星鄭麗源同男星DanielHenney呢對韓劇《我係金三珣》好拍檔，噚日喺首爾明洞為代言嘅護膚品牌Biotherm舉行簽名會。雖然天氣好凍，但愛靚唔愛命嘅鄭麗源以短裙現身，仲好識做交足戲，當收到Daniel當眾下跪送上白色情人節禮物時，興奮到V晒手蹺起腳。佢哋兩個表現合拍，仲齊施冧功抱抱fanso忝。</p></body></html>