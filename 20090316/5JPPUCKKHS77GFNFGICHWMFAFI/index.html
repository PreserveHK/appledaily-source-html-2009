<html><header><meta charset="utf-8"><title>家長心聲：「食咗聰明啲」令人動心</title></header><body><h1>家長心聲：「食咗聰明啲」令人動心</h1><p>「如果可以令個仔聰明啲，我唔介意畀多啲錢買奶粉。」梁太曾因奶粉廣告標榜的添加劑而「心動」，欲為兒子轉換奶粉，徵詢醫生意見後才驚覺這些宣傳資料不可盡信。藥劑師及兒科醫生均強調，市面奶粉的營養素及蛋白質份量大同小異，家長宜回歸基本步，按價錢及口味選購。<br>梁太本來計劃長期為兒子栢橋餵哺母乳，但其後覺得「好痛好辛苦」而打消念頭。她獲親友推薦，讓栢橋吃日本奶粉，須經代理商訂貨，每罐售價約200元。<br>電視廣告引述醫護人員對奶粉添加劑的「專業意見」，令梁太留下深刻印象，栢橋滿一歲時考慮為他轉奶粉，「一攞罐奶粉上手，就睇有冇DHA、AHA。我以為奶粉唔係食糧咁簡單，食咗仲會聰明啲、眼仔好啲、提升免疫力。」</p><p>「廣告訊息好混淆」</p><p>梁太向兒科醫生查詢，醫生卻說廣告標榜的添加劑沒有足夠科學根據，她才打消轉奶粉的念頭，「廣告訊息令我好混淆，醫生話呢啲嘢冇科學根據，其實隻隻奶粉都差唔多，我梗係信醫生啦。」<br>中文大學醫學院兒科學系教授李民瞻強調，母乳是嬰兒最好的食糧，若媽媽不能餵哺，市面奶粉的營養及蛋白質份量大致相同，毋須按添加劑選購，應以個人口味及子女是否適應為依歸，「如果BB啱飲，就冇需要特別轉。」<br>香港醫院藥劑師學會會長蘇曜華指出，個別嬰兒對不同品牌奶粉的適應程度各異，家長可觀察嬰兒的大便質地，其次可按價錢選購，「有時大便比較淋，即係隻奶粉對BB嚟講太濕熱，咁就可以試吓轉其他，轉到啱為止。」<br>本報記者</p></body></html>