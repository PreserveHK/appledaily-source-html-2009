<html><header><meta charset="utf-8"><title>中環在線：滙控被質前分析員唔低吸 - 李華華</title></header><body><h1>中環在線：滙控被質前分析員唔低吸 - 李華華</h1><p>滙控（005）上個禮拜俾人質落33蚊，搞到青姐胡孟青都喺直播節目中落淚，相信唔少之前溝貨嘅散戶都喊得一句句。華華第一時間諗起已經由sellside轉做buyside，兼冇做分析員好耐嘅滙豐前地產分析員Derek張一鳴。<br>華華問：「Derek，滙控跌到33蚊，你作為滙豐前猛將，有乜感覺先？」佢話：「好欷歔！」又真係唔到Derek唔欷歔嘅，佢00年入滙控，當年嘅滙控仲係50幾蚊，到佢05年走，滙控已經晉升為紅底股，點知佢走咗幾年，滙控唔單止返番去佢初做滙豐時嘅股價水平，仲越跌越有。<br>咁佢揸咗幾多滙控？Derek：「你知我舊陣時因為工作關係，唔炒股。」華華追問：「咁家陣呢？有冇諗住趁機溝淡？」Derek：「冇噃，我家陣炒美股。」雖然Derek冇諗住買番啲滙控支持舊老闆，但就用把口打氣，話「供股過後，滙控會平穩番o架喇！」相信呢個都係滙控股東嘅願望。</p></body></html>