<html><header><meta charset="utf-8"><title>INQ1通街Facebook</title></header><body><h1>INQ1通街Facebook</h1><p>好羨慕Facebook創辦人MarkZuckerberg，04年讀緊哈佛大學，年紀輕輕就成為億萬富豪，抵佢發啦！淨計本港腦界人士，估計滲透率點都有九成以上啩！如果你今日先開Account肯定俾人話Out，不過，用手機直接影相再掟落Facebook，仲配備專用介面，則屬首次。淨機價$1,580，上台更可$333出機，價錢唔貴試得過o架！<br><br>記者：陳國輝<br>影攝：譚盈傑<br>Model：Kinki@PureModels</p><p>o架國Designer包裝</p><p>齋睇機款？唔算吸引！番梘般外形，全銀或全黑色Body，鍵盤用埋Sliding，屬N年前韓國機設計，甚至有網友認為佢似諾記某款型號o忝！其實INQ囗全由3香港開發團隊研發，由機身到介面都一手包辦，用家今次可以換吓口味。<br>但最值得讚係背後玩包裝嗰班Designer；拆開INQ囗個盒，先發現一套9張Postcard兼簡易說明書！喺每張卡背面都有來自五湖四海人士嘅GraphicDesign，各自各精采，而個人覺得最勁嗰位應該係o架國Designer──YukoShimizu，外行人未必知佢來頭，原來佢同Nike、VISA及Microsoft等國際名牌合作過，難怪成個手機盒都採用佢Design啦！<br>手機是否名牌都唔重要，上台價$333，仲平過大陸山寨廠；就算你唔簽長約，亦可考慮只需簽6個月嘅DataPlan，機價為$980，仍然$1,000有找！</p><p>老友玉照變電話簿</p><p>Facebook專用介面係INQ囗至勁分唇，留意機側中間粒快捷鍵，㩒一下！即可接連到Facebook、3Messenger、Skype同埋E-mail，雖然個芒係的骰啲（2.2"），不過專用介面剛好Fit晒，而且仲識得自己調整橫度或直度顯示，方便用家隨時Click張相出嚟睇。<br>另一有趣玩意，係Facebook內ContactList可直接變成手機聯絡人資料，例如我想將Debby放入通訊錄，程序上只需喺手機內揀同步處理，再Tick一下個人名，咁就可隨時SendSMS、Facebook留言，或直接打電話畀對方，但係要記得入番個手機號碼，唔係就前功盡廢。</p><p>三步掟落Facebook</p><p>Step1：<br>啓動相機功能，再搵個靚景自拍。</p><p>Step2：<br>傳送Menu內會多一項叫Facebook。
</p><p>Step3：<br>相片會自動Resize，Upload幾秒咁就搞掂！</p><p>DetailSnap</p><p>Profile</p><p>制式：WCDMA/GSM三頻<br>體積：97×47.6×14.4mm<br>重量：110g<br>屏幕：2.2"<br>通話時間：324分鐘<br>主要功能：Facebook專用介面、LiveAddressBook、Skype、測定方向感應器、320萬像素相機、HSDPA3.6Mbps、4GBmicroSD<br>查詢：3香港（31628888）</p></body></html>