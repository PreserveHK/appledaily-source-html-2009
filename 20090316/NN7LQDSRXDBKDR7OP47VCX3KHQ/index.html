<html><header><meta charset="utf-8"><title>馮仁昭四圍超：譚詠麟贏馬終於笑番 - 馮仁昭</title></header><body><h1>馮仁昭四圍超：譚詠麟贏馬終於笑番 - 馮仁昭</h1><p>譚詠麟（校長）噚日同元彪等入沙田馬場捧好友馬匹出賽，當中見到校長喺貴賓廂房，幫好友蕭澤偉名下嘅寶成智星打氣，結果呢匹馬爆99倍大冷贏出。現場所見，校長笑得特別興奮，馮仁昭見佢早輪為契仔關楚耀喺日本涉嫌藏毒事件，搞到愁眉深鎖兼痛心疾首，今次佢笑番晒咪好囉。</p></body></html>