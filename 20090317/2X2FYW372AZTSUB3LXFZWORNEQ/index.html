<html><header><meta charset="utf-8"><title>薛家燕月底帶病赴大馬</title></header><body><h1>薛家燕月底帶病赴大馬</h1><p>薛家燕早前因膽管炎及胃炎入院，原定前日復工拍劇集《富貴門》，不過她卻因突發高燒而再度入院，現已出院返家休息，昨日記者致電給家燕姐，她氣若游絲說：「我去咗醫院做電腦掃描，睇吓有冇膿泡，好在冇事，不過要起碼再休多幾個月先好，呢個月底要去大馬拍外景，我同監製講可唔可以減啲戲份，因為去大馬嘅神山拍，我會搵定當地醫護人員，帶埋我啲病歷去，如果真係有事就要即刻返嚟香港，我真係唔好意思，我知阻咗呂良偉同羅家良要去北京工作。」</p><p>女兒辭工陪伴</p><p>家燕姐為了養病已推掉約過百萬的工作，而大女兒珊珊也辭掉美國工作返港陪她。監製莊偉健在電話中也透露，今日約了家燕姐見面，希望了解多些家燕姐的情況，家燕姐停工後現在還未計損失多少，若今次家燕姐未能赴大馬相信影響更大。<br>採訪：葉雪</p></body></html>