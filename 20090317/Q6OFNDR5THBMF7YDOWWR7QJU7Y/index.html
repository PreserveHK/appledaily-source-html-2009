<html><header><meta charset="utf-8"><title>腸癌奪妻命　夫欠醫療債</title></header><body><h1>腸癌奪妻命　夫欠醫療債</h1><p>年輕母親張淑芬（38歲）因患大腸癌去世，遺下8歲女兒，其夫黎先生（39歲）痛失愛妻，傷心不已，更因無力籌措其殮葬費而煩惱。<br>從事錢幣處理的黎先生稱：「太太喺兩年前成日肚痛、屙血，初初以為熱氣，無諗過原來大腸癌已經到咗末期，佢仲咁年輕，仲有個女，醫生建議佢食自費化療藥，成萬幾蚊一個月，我哋想佢快啲好番，周圍問親戚借咗十幾萬。」</p><p>需照顧外母及女兒</p><p>淑芬接受手術後曾有起色，及後發現肺部也有癌細胞，經化療一度受控制，怎料早前病情有變，終敵不過癌魔離世。芬母白頭人送黑頭人，傷心不已，她哭訴：「個女真係好顧家，知道屋企經濟唔好，話想再做化療！我叫佢捱住，佢個女仲細，唔想冇咗媽媽，佢好堅強咁忍受化療嘅副作用，但係最終都係捱唔過。」<br>上月，淑芬因頭痛入院檢查，經腦素描發現腦有腫瘤，數日後便離世。「佢真係走得好快，好快，我哋無諗過，為咗還錢畀親戚，我幾乎日日加班，做足16、17個鐘頭，諗住只要佢好得番，但點知……」黎先生無奈地說。<br>黎先生月入不足一萬元，尚有外母及女兒需要照顧，加上欠下大筆醫療債，連妻子的殮葬費也無力支付。蘋果日報慈善基金了解其苦況後，已從「殮葬專戶」撥款1.3萬元向殯儀公司直接支付尚欠的殮葬費。<br>「張淑芬家屬」捐款編號：C2719<br>網上捐款： http://charity.atnext.com/donate <br><br>蘋果日報慈善基金<br>電話：29908688<br>傳真：37112468<br>電郵：mailto:adfund@appledaily.com<br>網址： http://charity.atnext.com <br><br>蘋果日報慈善基金接收捐款戶口<br>恒生銀行：368-006565-001<br>中國銀行：012-898-00067655<br>滙豐銀行：580-198836-001<br>渣打銀行：447-0-667059-3</p></body></html>