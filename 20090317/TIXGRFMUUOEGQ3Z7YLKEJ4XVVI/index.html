<html><header><meta charset="utf-8"><title>一口價$20　kitterick平過利時</title></header><body><h1>一口價$20　kitterick平過利時</h1><p>anotherf.c.k可以形容為本地版的H&amp;M，旗下品牌kitterick、K-2、induhomme、a.y.k等由Hi-Fashion到街頭服都揀得到。由明日起將近一星期的開倉甚具吸引力，唔同你講減到幾多折，總之全部講一口價，最平的配飾去到$20，最貴的男裝西裝褸都只是$150一件。全部都是春夏貨，金融海嘯下要換季都可以慳番一筆。<br><br>記者：梁俊鵬<br>攝影：楊錦文<br>Model：AllieChan@Starzpeople<br>Makeup&amp;Hair：Meegan&amp;Becky</p><p>一口價埋單易</p><p>如果要計番折頭的話，幾乎等同一折起錶。全部貨品都按以下計法劃一價錢：飾物與皮帶$20；背心$30；T恤、Top$50；短裙、連身裙、牛仔褲、長褲、女裝鞋$60；手袋與針織物$80；外套$100；西裝褸$150。<br>其中副線K2主要是日常出街衫，場內春夏裝顏色多到任你襯，螢光色、彩藍色、鮮綠色等淨色衫絕對能成為入手之選。至於睇落Fashionable，着落舒服的「大浪」褲，K2都有條同H&amp;M×CdG差唔多樣，所以應該唔難買到靚貨。至於a.y.k、Z'bykitterick就以OL市場為主，不過大家要就自己公司的接受程度買衫，一般$400、$500左右的One-piece裙都減到$60。至於任你自己配襯的雪紡料輕身半截裙、恤衫都有，平平哋返工又見得人。</p><p>米黃色珠片背心<br>原價$369<br>開倉價$50、<br><br>彩藍色背心<br>原價$109<br>開倉價$50、<br><br>粉橙色背心<br>原價$119<br>開倉價$50、<br><br>軍綠色短裙<br>原價$349<br>開倉價$60</p><p>橙色闊膊Top<br>原價$289<br>開倉價$50、<br><br>深藍×白色波點褲<br>原價$349<br>開倉價$60</p><p>白色RuffleTop<br>原價$279<br>開倉價$50、<br><br>藍綠色裙<br>原價$389<br>開倉價$60、<br><br>銀色平底鞋<br>原價$365<br>開倉價$60</p><p>灰色波點外套<br>原價$289<br>開倉價$100、<br><br>白色波點One-piece<br>原價$289<br>開倉價$60、<br><br>黑色釘珠平底鞋<br>原價$465<br>開倉價$60</p><p>男裝一視同仁$30起錶</p><p>講完女裝講男裝。其實本地平價的Hi-FashionFeel男裝真的不多，街上每位「公子哥兒」的SlimCut西裝大部份都出自induhomme或kitterick，就連T恤、背心都似HighEnd出品，但價錢絕對接受得到，惟可惜是次開倉男裝鞋無份。</p><p>時裝配件$20買走</p><p>品牌手袋本身價錢已經同利時、銅鑼灣地帶差不多，但今次平到$80有交易，不妨買多幾個替換。另一方面皮帶$20一條，真係女人街都買唔到。唔使多講，買就得啦！</p><p>anotherWarehouseSale<br>日期：3月18日至21日；3月24日至26日<br>營業時間：11:30am-8:00pm<br>地址：長沙灣永明街1號恆昌工廠大廈3樓D室（由荔枝角港鐵站B1出口步行前往）<br>查詢：23101148</p></body></html>