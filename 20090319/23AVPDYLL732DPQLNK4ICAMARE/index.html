<html><header><meta charset="utf-8"><title>馮仁昭四圍超：梁詠琪搵老孫做阿四 - 馮仁昭</title></header><body><h1>馮仁昭四圍超：梁詠琪搵老孫做阿四 - 馮仁昭</h1><p>梁詠琪（GiGi）同孫耀威將隨聯合國兒童基金會到江西探訪，噚日佢哋喺時代廣場出席記者會。GiGi有探訪經驗，仲特別提醒老孫要帶廁紙同消毒液，又話會畀佢大顯男士風度，皆因到時擔擔抬抬全靠老孫。老孫就透露之前喺越南探訪遇到軍人要求收過路費，仲用槍指嚇佢哋，後來交出過路費至可以繼續行程。</p></body></html>