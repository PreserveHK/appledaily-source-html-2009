<html><header><meta charset="utf-8"><title>李民浩狂賺外快</title></header><body><h1>李民浩狂賺外快</h1><p>韓劇《花樣男子》前晚播出嘅一集，收視錄得33.6%好成績，男女主角李民浩同具慧善亦搞作多多。李民浩前日拍完啤酒廣告之後，噚日就獲委任為Cadillac汽車嘅宣傳大使，具慧善就宣佈下月推出小說《Tango》做才女，佢話小說內容會有佢初戀嘅影子，佢仲自己畫埋插圖㖭！</p></body></html>