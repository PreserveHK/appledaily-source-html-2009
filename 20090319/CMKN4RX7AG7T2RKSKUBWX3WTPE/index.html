<html><header><meta charset="utf-8"><title>何韻詩、Theresa同病相憐</title></header><body><h1>何韻詩、Theresa同病相憐</h1><p>傅穎（Theresa）和何韻詩曾經傳出斷背緋聞，兩人前晚先後到灣仔演藝學院欣賞舞台劇《你咪理，我愛你，死未？》，Theresa日前到澳門做騷，因演出失準而落淚，她坦言前日已回公司和老闆黃柏高傾偈，Theresa說：「佢話我都唔係唱得好差啫，可能我太緊張，加上最近好多嘢做，嚟緊又會出書，自己要求太完美，其實今次已經冇上年出寫真集時咁嚴重，但係我都想睇醫生，因為嗰次做完騷我喊完返到屋企又喊，到第二朝起身又喊呢。」</p><p>何韻詩前晚同樣懷着擔憂的心情欣賞舞台劇，她透露因為家中的6歲愛貓剛剛接受了閹割手術，令她十分擔心，她說：「本來我係諗住留低佢生BB，但最後都冇，其實我啲貓應該都有精神病同情緒病，雖然家好擔心，但應承咗嚟捧場，所以叫媽咪幫我照顧佢先。」<br>採訪：胡比　攝影：林德雄</p></body></html>