<html><header><meta charset="utf-8"><title>Fujitsu開倉$1,998買部腦</title></header><body><h1>Fujitsu開倉$1,998買部腦</h1><p>Notebook界名牌Fujitsu，5年來首次搞開倉！但廣告幾謎吓，話最平入手價$1,998，但又唔講係邊部！向公關套料都係三緘其口，據行內人估計有機會係NetBook版M1010；另收到小道消息，商務版S6410係減價主力機之一，鋁合金機身、Core2Duo2.40GHz、13.3"芒LED背光，連DVD燒錄，都只賣$3,988，按腦場機價行情，差唔多「亦係半價」，可見今次開倉折頭，真係幾兇狠吓。<br><br>記者：朱崇德</p><p>開倉資料</p><p>日期：20/3-22/3（星期五、六、日）<br>時間：中午12時至晚上8時<br>地址：銅鑼灣皇室堡11樓1138室<br>查詢電話：31018118/31018133</p></body></html>