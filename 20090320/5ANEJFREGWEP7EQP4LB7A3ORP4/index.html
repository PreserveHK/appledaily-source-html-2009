<html><header><meta charset="utf-8"><title>Tiger鞋60歲慶重生</title></header><body><h1>Tiger鞋60歲慶重生</h1><p>老牌子通常有兩種極端的下場，有些動作多多，想見少陣都唔得；有些就勁有性格低調得滯，你唔提起都唔記得有佢存在。總覺得OnitsukaTiger屬於後者。來到09年，不經不覺OnitsukaTiger已經60歲，今次決定出山大搞特別周年版，以日本傳統中稱60周年為「Kanreki還曆」來做系列名稱，寓意重生咁解。OnitsukaTiger一向擅長宣揚日本傳統，今次系列以中國傳統十二生肖做主題，搵來日本著名設計師TakeshiFukui和德國著名漫畫家ErikKriek合作出Tee、Zip-upJacket和Sneakers。老人家擺大壽，點都值得捧捧場。</p><p>OnitsukaTiger（28080896）<br>銅鑼灣加寧街5-7號加寧大廈地下B舖</p></body></html>