<html><header><meta charset="utf-8"><title>徐濠縈開舖無憂Eason做大客</title></header><body><h1>徐濠縈開舖無憂<br>Eason做大客</h1><p>E神嫂徐濠縈（Hilary）再度有喜！孕育一年開設時裝selectshopLigerStore，將其edgy、coolbutfeminine等如靚及型的時裝方程式公諸同好。徐濠縈遊遍法國、英國及日本三地發掘時裝新知，前日她接受訪問時，透露做生意會睇數做人，以舒服價圓時裝夢，也不用丈夫陳奕迅幫忙，笑言做其大客已好OK。</p><p>徐濠縈籌備一年、夥拍曾為不少明星作stylist的資深時裝好友Dorothy，在銅鑼灣開設樓上時裝selectshopLigerStore，主打英倫、巴黎及東京的時裝新品牌。</p><p>與拍檔負責買貨</p><p>前日徐濠縈在其新店接受訪問，問她金融海嘯下逆市開新店，是否如店名的靈感「獅虎獸」般，膽量不小，她笑說：「間舖係一年前構思，半年前揀舖時已經開始金融風暴，不過我同partner都係籌舒服價嘅資金，我同Dorothy負責買貨，再加一個同事睇舖，成間公司都係3個人，間舖又唔係要好堂皇，所以投資唔係好大，同埋做生意一定會睇住盤數。」<br>徐濠縈透露現在是圓時裝夢的恰當時機，她說：「我相信我嘅personaltaste，加上家嘅我係更加適合做生意嘅timing，自己同Dorothy喺時裝世界浸咗一段時間，又喺Johanna（時裝設計師何志恩）身上學識時裝工業嘅運作，加上個女都開始大，所以可以再開始有番自己嘅工作。」<br>為發掘potential品牌，徐濠縈笑言要狂品牌負責人到爆炸，她說：「好多牌子我自己係用家，覺得好咪不斷上網coldcall搵contact，等對方覆，之後親自做presentation，說服人哋先可以代理到個品牌，要好有恒心同毅力。」</p><p>與女兒一起分享</p><p>再做workingwoman，徐濠縈謂很有career-oriented的信念，不過小康堤依然是第一位，她說：「遲啲我都會帶康堤上嚟舖頭，等佢知媽咪有份工作。」記者笑問丈夫陳奕迅（Eason）有甚麼支持及意見，她說：「我個投資係有限錢，唔使Eason幫，佢都無乜意見畀我，佢做我大客已經好OK。」<br><br>店舖地址：銅鑼灣白沙道11號1樓</p><p>Big5Hilary'spicks</p><p>意指獅虎獸、以徐濠縈和拍檔Dorothy的生肖虎及月亮星座獅子座來命名的Liger，暫以女裝及配飾雙線發展，男裝則積極籌備中。現以中價的品牌小試牛刀，起錶價有數百元的配飾和780元的jumpsuits等，徐濠縈推介的big5品牌包括TerryDeHavilland、JohannaHilary、YeahRight、TATABaby和AndrewCrews。</p><p>AndrewCrews</p><p>「AndrewCrews係喺巴黎扎根嘅designer，好似佢今季用真髮做嘅shoulderbolero，向MMM、SoniaRykiel致敬，好edgy，同時好wearable易襯。」</p><p>YeahRight</p><p>「一年多前喺日本買咗YeahRight嘅披肩，呢啲款有少少阿婆feel，用咗好多塊縫埋一大塊嘅patchwork披肩，每件都唔一樣，好freestyle，其實佢哋喺日本已經冇再做呢個款，我哋特登去日本登門造訪，以誠意打動佢哋特別為我哋再做呢個設計。」</p><p>JohannaHilary</p><p>與時裝好友何志恩合作推出的時裝品牌JohannaHilary，於好友梁漢文的婚禮上，徐濠縈已親身示範，她說：「我上次着嘅longflowdress，感覺好vintage、好feminine，可以好摩登，再襯一對platformwedge都好有型。」</p><p>TATABaby</p><p>「呢個係日本童裝品牌，帆布手袋靈感顯然來自Herm?s嘅Birkinbag，感覺好fun，唔『太太』，好似我用Birkinbag都會用呢個TATABaby袋襯衫，細size畀小朋友用都得。」</p><p>TerryDeHavilland</p><p>來自英倫的TerryDeHavilland，styleicon的超模姬蒂摩絲（KateMoss）和毒后AmyWinehouse都是小粉絲，徐濠縈說：「呢個英倫設計師喺五十年代做platformwedge出名，市面上有好多好靚、好feminine嘅鞋，不過就冇好寸嘅鞋。」
</p><p>採訪：RitaLeung<br>攝影：ChenWaiOn<br>示範：WaiManofStyleInternationalManagement</p></body></html>