<html><header><meta charset="utf-8"><title>志偉願簽名救關楚耀
</title></header><body><h1>志偉願簽名救關楚耀
</h1><p>曾志偉和鄭希怡（Yumiko）等歌手，昨日在無綫電視廣播城為節目《博愛無敵獎門人》拜神，日前張敬軒表示有意拉攏環球歌手，為關楚耀聯署向日本有關當局求情，昨日曾志偉被問到演藝人協會是否會協助時，志偉說：「除非會員主動要求，否則演藝人協會唔會主動幫手，我諗呢件事最好問番阿倫（譚詠麟），佢係會長，由佢決定好啲。」</p><p>想幫埋衞詩</p><p>問到志偉會否簽名時，他說：「我會簽名，大家都係藝人，應該團結同守望相助，簽名唔係想代表任何嘢，只係想件事快啲解決。」至於衞詩，志偉說：「梗係一樣啦，唔會幫一個唔幫一個。」<br>此外，對於日前有報道指Yumiko自爆拍港版《色慾都市》，她說：「其實只係誤會，不過都希望錯有錯着，老闆睇完之後都有興趣開拍。」她又稱稍後會與鍾欣桐（阿嬌）到廣州拍護膚品廣告。<br>採訪、攝影：何慧斯
</p></body></html>