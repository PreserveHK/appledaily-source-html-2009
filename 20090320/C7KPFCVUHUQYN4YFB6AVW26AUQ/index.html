<html><header><meta charset="utf-8"><title>197萬觀眾捧場天華宴客隊酒　睇住Laughing死</title></header><body><h1>197萬觀眾捧場<br>天華宴客隊酒　睇住Laughing死</h1><p>謝天華在無綫劇集《學警狙擊》中扮演Laughing哥而人氣急升，前晚原是警方卧底的Laughing哥在劇中慘死，吸引近200萬人收看。謝天華當晚則相約一班老友到尖沙嘴打邊爐和嘆紅酒，收看自己在戲中慘死一幕，剛因醉駕被停牌的他更飲到high爆，但乖乖乘的士離開。</p><p>早前因醉駕而被判停牌及緩刑的謝天華，近日憑着播映中的無綫劇集《學警狙擊》中卧底蠱惑仔Laughing哥而大受歡迎，風頭蓋過同劇演員。前晚劇情講到Laughing哥被殺，掀起全城追捧，結果當晚全劇平均收視為30點（約191萬觀眾），Laughing哥被殺一場收視更高達31點（約197萬觀眾）。</p><p>三哥稱冇集郵</p><p>謝天華前晚相約劇中演員包括苗僑偉（三哥）、陳鍵鋒和梁嘉琪等及一眾幕後工作人員，到尖沙嘴一邊吃火鍋，一邊收看《學》劇。被停牌的謝天華坐的士單拖到場，問到是否由他請客，他笑說：「我有講過咩？其實係多謝台前幕後工作人員。」是否收看自己在劇中慘死一幕？他反問記者說：「乜係死咩，我唔知自己死定唔死。」他又表示打邊爐時會飲兩杯，訪問期間，更有途人要求謝天華及其他演員簽名及合照。<br>三哥表示《學》劇口碑很好，不少朋友都向他問劇情。至於三哥被捲入集郵男星報道，他笑說：「總之我唔係嫌疑人物，不過都多謝佢哋畀個封面我。」
</p><p>飲醉酒坐的士</p><p>一眾藝員邊飲邊食邊睇Laughing哥慘死，馬德鐘和張智霖隨後各自抵達捧場。至凌晨12時，醉到腳步浮浮的苗僑偉由太太戚美珍攙扶上七人車由司機接送返家，未幾張智霖和馬德鐘及高層梁家樹等分別離開，謝天華則細心扶着一名帶酒意的女子上的士，繼而他走到馬德鐘身邊閒聊。High爆的謝天華講到眉飛色舞，竟當街拍打馬德鐘的屁股，隨後他送馬德鐘離開又折返食肆，至凌晨2時滿是酒意的謝天華才單拖坐的士離開。<br>採訪：王崇穎<br>攝影：陳志嵐、娛樂突發組
</p></body></html>