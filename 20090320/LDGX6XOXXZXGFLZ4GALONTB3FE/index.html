<html><header><meta charset="utf-8"><title>李曾超群憶整餅趣事</title></header><body><h1>李曾超群憶整餅趣事</h1><p>曾是西餅王后的李曾超群，日前接受鄭丹瑞的電視節目訪問時，細數她的烹飪啓蒙之路，她說：「細個俾阿媽罰我喺廚房，好多機會睇到屋企大廚煮嘢食，佢哋煮嘢好似玩魔術咁神奇，之後我就鍾意咗煮嘢食。」</p><p>火水罐當焗爐</p><p>問何時開始整餅，李太表示因戰亂走難返中國，有次爸爸自言自語想吃西餅，她說：「我咪膽粗粗入廚房搵啲麪粉、豬油、雞蛋，嗰時都冇焗爐，求祈搵個火水罐當焗爐，點之阿爸覺得似模似樣，之後就開始發展西餅王國，可惜錯信得力助手欠4000萬巨債，仲俾持有餅卡嘅用家喺電台狂鬧，我好感激葉蒨文打上電台叫人唔好再鬧，仲幫我賠咗8000蚊畀人，令我好感動。」李太還透露將完成專業治療師的學位課程，11月披上畢業袍。<br>撰文：RitaLeung</p></body></html>