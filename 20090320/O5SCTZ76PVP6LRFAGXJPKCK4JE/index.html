<html><header><meta charset="utf-8"><title>名模明星賭枱惡鬥徐子珊掩胸避碩之</title></header><body><h1>名模明星賭枱惡鬥<br>徐子珊掩胸避碩之</h1><p>【澳門直擊】徐子珊昨日以單膊低胸性感裙，到澳門出戰德州撲克慈善大賽，與低V領、露出北半球的趙碩之鬥性感，不過徐子珊其後卻縮沙以貼紙護胸。徐子珊自言一向沒有賭運，問金融海嘯她有否投資損手，她透露財政大權一向交給母親，贏輸都沒有她份。</p><p>賭王何鴻燊旗下的新葡京昨日舉行慈善撲克大賽，吸引不少明星和名模如徐子珊、趙碩之、LisaS.、AnaR.、汪詩詩及其胞妹汪圓圓落場大玩德州撲克遊戲。</p><p>Lisa忘形爆粗</p><p>賭枱上各人盡顯真性情，LisaS.被對方晒冷處於下風時，忘形地爆粗：「Fxxk，他把所有籌碼都放在枱上。」而最意外是藝人組別的大贏家竟是汪圓圓，她笑言塗了紅指甲催旺賭運，記者笑她有否穿紅底，她說：「都好接近，係粉紅色，其實自己不嬲都冇乜賭運，係朋友教我要有啲紅色先旺。」<br>徐子珊及趙碩之則同場大鬥性感，徐子珊以單膊低胸裙示人，趙碩之則如常地低V，露出北半球來搶鏡。後來徐子珊見在場太多記者拍照，忽然拿起大會貼紙護胸，她說：「自己瘦咗，件衫唔係咁啱着。」問她的賭運如何，她說：「自己都唔係好識賭錢，就算打麻雀都係唔賭錢，都係小賭怡情，唔好沉迷。」問金融海嘯有否投資股票，她說：「呢啲交畀媽咪負責，贏冇我份，輸都唔會有我份。」</p><p>強調冇隆胸</p><p>趙碩之聲言重視大會，自掏腰包買了BCBG晚裝裙，絕不是賣弄性感，問到韓君婷擔任隆胸代言人，會否感到受威脅，她即有點不悅並自行對號入座說：「講咗好多次我冇整。」<br>記者澄清只不過是問會否怕多了人用身材在市場競爭，趙碩之即說：「唔驚，家唔係淨係胸大，都有好多o靚模，一個地方唔係畀一個人企，自己最近拍完《玩大咗》，都想快啲上，想人睇我演技，唔係睇身材。」<br>採訪：WinningHo<br>攝影：RickyIp</p></body></html>