<html><header><meta charset="utf-8"><title>Theresa自認唱得差</title></header><body><h1>Theresa自認唱得差</h1><p>師兄劉浩龍和傅穎（Theresa）昨日到MegaBox宣傳東九龍電腦節。Theresa被指錄影TVB音樂節目時因唱歌表現差，最後要播MV代替，她說：「我真係因為咁而唔開心，不過冇喊。我綵排過兩次，錄影一次但唔記得歌詞，因為大家時間好趕，個廠又冇期，錄得唔好就寧願改用MV。」</p><p>劉浩龍願助求情</p><p>Theresa續說：「我唔開心係因為自己表現唔好，又唔舒服，唔係因為導演鬧。我獨立發展後成日都好緊張。」提到死敵鄧麗欣在早前澳門音樂會上獲讚歌藝有進步，她說：「我喺後台，聽唔到。」<br>劉浩龍則被問到會否支持張敬軒提出寫求情信協助正於日本被扣留的衞詩和關楚耀？他說：「會支持，雖然唔知有冇用，但話晒關楚耀係我舊公司師弟，又係我同校師弟，如果可以幫到佢哋返嚟，我願意幫呢個忙。」他續說：「有乜返嚟先講，真係戥佢哋擔心。我做嘢時識得佢（關楚耀），但冇一齊出去玩，我心目中嘅佢好乖仔。」<br>採訪、攝影：藍文浩</p></body></html>