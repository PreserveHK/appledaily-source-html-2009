<html><header><meta charset="utf-8"><title>潮流特區：OneLife　OneBag</title></header><body><h1>潮流特區：OneLife　OneBag</h1><p>女人的身份地位面子財富話題興趣，許多時都寄託在一個手袋上。Chanel、Dior、Chloé、YSL、Hermès、Balenciaga、MarcJacobs......太多手袋，太多慾望。如果生命中只能擁有一個袋，由今日起用足成世，日又拎住，夜又拎住，陪伴到白頭，到底甘比的百萬鑽扣Birkin重要，還是一個環保袋為地球出力、又抑或是一個奶粉袋重要？她們的onelifeonebag又會是那一個？　撰文：Gracekelly</p><p>另類之選<br>樂基兒　Chloé百搭易襯</p><p>HerChoice：Chloé藍色SallyBag<br>點解：「ChloéSallyBag係我近期買嘅一個好鍾意嘅袋，或者叫purse，真係好鍾意！個袋有條金鏈，同我所有衫、所有鞋、所有裙都好夾，somatching，所以一定係佢。」</p><p>葉梁美蘭　Tod's彰顯母愛</p><p>HerChoice：Tod'smommybag奶粉袋<br>點解：「如果人生只得一個袋，我最緊要嘅係一個嬰兒袋（即奶粉袋）。如果我嘅人生冇咗個女，係會少咗好多嘢，呢個袋非常重要，我當年湊女係用Chicco奶粉袋，家再揀，可以揀個fashion啲嘅，我會揀Tod's嘅mommybag，呢個袋好functional，好多配袋放奶樽、尿片又好輕身。我都好想再用，好想珍惜一個新嘅奶粉袋同memory，你哋都知我好想要多個BB啦，我唔介意用過世。」</p><p>Birkin擁躉<br>周汶錡　長興保值</p><p>Herchoice：Hermès黑色牛皮35cmBirkinbag<br>點解：「吓！一世人只准用一個袋，咁慘？我唔得㗎喎。如果真係，咁就要揀一個classicbag，唔係2.55就係Birkin。Birkin啦，有保值功能，唔會覺得悶，個款classic，拎到50年後，都仲carry到，唔會好妹妹仔，35cm可以裝到嘢，襯我哋高大啲嘅女仔，好睇啲。」</p><p>徐濠縈　袋袋相傳</p><p>HerChoice：Hermès35cmBirkinbag<br>點解：「Birkin係好多人想擁有嘅dreambag，佢唔係大家想像咁係一件accessory，其實佢係好實用，可以放notebook、放件褸仔，我上飛機一定用佢。佢最靚係靚在個型，將classic同casual融合，我唔會好似太太咁用，反而要用到好靡爛咁。Birkin喺我十年前已經夢寐以求想擁有，係可以一世擁有，用完再傳畀個女。」</p><p>情迷Chanel<br>何志恩　越用越靚</p><p>HerChoice：Chanel2.55手袋<br>點解：「我讀St.Martins時最後一年嘅論文都係寫CocoChanel呢個傳奇女子，呢個女人好犀利，佢嘅設計永遠好classic同出眾，佢喺佢嘅年代係挑戰新嘢，用啲unconditionalfabrics，但係好wearable。我第一個2.55都係攞我媽咪，發覺呢啲手袋係越用越靚，又係人工手造，啲lining好details，我都會再留畀我個女用。」</p><p>諸葛梓岐　當公仔抱</p><p>HerChoice：Chanel銀灰2.55手袋<br>點解：「只得一個袋嘅話，一定係Chanel，我十幾歲已經知道呢個牌子，佢嘅皮好舒服，好好攬，我有時會帶埋佢去坐車、坐飛機咁，當抱公仔。2.55間隔好好，好多位放嘢，係大袋用途但望落細啲，開工好方便，同埋覺得佢有啲公主feel，覺得七老八十用都好似後生啲。」</p></body></html>