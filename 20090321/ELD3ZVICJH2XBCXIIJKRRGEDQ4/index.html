<html><header><meta charset="utf-8"><title>伊藤由奈下月來港谷碟</title></header><body><h1>伊藤由奈下月來港谷碟</h1><p>憑演唱人氣電影《NANA》插曲《EndlessStory》出道嘅日本女歌手伊藤由奈，即將首次嚟香港同歌迷見面，為下月24號喺九龍灣國際展覽中心舉行嘅第一屆C3日本動玩博覽演出。伊藤喺今個月初剛推出全新細碟《trustyou》，為人氣動畫《機動戰士00》主唱片尾曲，仲打入Oricon細碟榜五大。</p></body></html>