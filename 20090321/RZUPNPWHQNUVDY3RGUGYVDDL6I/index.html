<html><header><meta charset="utf-8"><title>蘇永康被迷幻鴛鴦連累</title></header><body><h1>蘇永康被迷幻鴛鴦連累</h1><p>無綫節目《星星同學會》昨日邀請了蘇永康、吳雨、張耀榮及李進做嘉賓，蘇永康透露在節目中談及02年藏毒的事，對於最近關楚耀、衞詩在日本涉嫌藏有大麻，關楚耀契哥張敬軒打算寫求情信，蘇永康說：「求情信係出於人情，但係做錯事必須要承擔責任先，求情信的意思都係要接受司法程序之後，等大家可以畀個機會佢哋。」</p><p>「咁多年仲有人介意」</p><p>蘇永康表示改過自新是需要比其他人多十倍努力，而且不是每個人都會接受，他說：「最近就有間香港大企業，請我同我老友做一個騷，本來都差唔多簽約，但係因為最近有藝人喺日本疑似藏毒嘅事，最後我俾人飛起，我都好無奈，都咁多年仲有人介意，我努力唔一定全部人認同，鬼叫當年犯錯咩！」蘇永康7年前台灣勒戒是一個借鏡，今時今日年輕藝人仍未能吸取經驗，蘇永康說：「最唔應該原諒係我，我只能夠講呢樣嘢減唔到壓亦唔可以令你開心。」<br>採訪、攝影：楊潔雯</p></body></html>