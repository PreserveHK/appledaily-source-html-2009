<html><header><meta charset="utf-8"><title>踩住PinkFloyd上位</title></header><body><h1>踩住PinkFloyd上位</h1><p>音樂的影響力無遠弗屆，尤其在時裝界別。六十、七十年代的Band友總有很Stereotype的打扮，到現在都是一樣，Rock、Punk和HeavyMetal等玩Band之人都有不同Look，而每隊樂隊都會有自己Signature的形象標記，粉絲亦總會為這些Image而瘋狂。Converse今季又來安撫一眾英倫RockFans，一次過推出與殿堂樂隊TheWho、OzzyOsbourne和PinkFloyd合作的輕便鞋，更請來Band女Kary和RubberBand着上腳齊齊撐！<br><br>記者：陳諾堯<br>攝影：林栢鈞</p><p>淺粉紅色City圖案Tee$219、深藍×灰色DakotaWrap針織外套$599、PinkFloyd《Animals》灰白色豬仔圖案AllStarPrintHI$449（a）
</p><p>（右）On6號：灰色橫間圖案長袖Tee$359、PinkFloyd《WishYouWereHere》握手圖案AllStarPrintHI$359（a）<br><br>（左）OnKary：灰黑色雙層背心$219、深藍色LisbonMotoBiker款Jacket$499、PinkFloyd《TheDarkSideoftheMoon》黑色RainbowAllStarPrintHI$359（a）</p><p>（右）On泥鯭：灰色StarWings圖案Tee$219、深藍色HanoiShirt$359（a）<br><br>（左）On6號：白色HanoiShirt$359、JackPurcellMetallic金色SpecialtyOX$499（a）</p><p>（左）On阿正：杏色BlakeShirt$499、ConverseSkate灰黑色麖皮AshmontOX$539（a）<br><br>（中）On阿偉：淺灰色超幼直條圖案EllisShirt$449、ConverseSkate灰黑色麖皮AthensOX$539（a）<br><br>（右）On阿琛：灰色NYC圖案Tee$219、深藍色CascadeJacket$719（a）</p><p>三大Band鞋踩到嚟
</p><p>Converse繼上年同KurtCobain和TheDoor等推出別注版之後，食過翻尋味，未來每季都會有音樂系列。今次推嘅係英國搖滾樂隊TheWho、OzzyOsbourne同PinkFloyd，每隊樂隊都各有特色，所以鞋上嘅Design同Print都好Unique，必要一睇！
</p><p>PinkFloyd</p><p>成立於1966年，被視為六十年代最出色的ArtRock樂隊之一，音樂有迷幻氣質，現場演出更獨具一格，經常給觀眾多元的現場感受。專輯《TheDarkSideoftheMoon》更奠定其在搖滾史上的經典地位，在Billboard排行榜停留長達14年之久，是有史以來上榜時間最耐嘅專輯。
</p><p>「最鍾意《TheDarkSideoftheMoon》，因為本身好愛黑色，而呢對加咗彩色Rainbow喺上面簡單易襯，好StreetFashion同英式Rock。屋企有成20對Converse，乜款都有，之前都買咗Nirvana嗰對，平日唔使做嘢就會着Converse同JackPurcell，着到爛都照着！」
</p><p>「《WishYouWereHere》個握手圖案好靚，就算平時着開黑白色都想試吓襯呢對。」
</p><p>「我鍾意《Animals》呢隻Album，一睇就覺得佢最靚、最有氣質。」</p><p>TheWho
</p><p>1964年成立，六十年代與Beatles叮噹馬頭，更首創「搖滾歌劇」先例，音樂主張搖滾團體精神，唔同家嘅RockBand有誇張身體語言。熱愛音樂嘅佢哋去到上年仲做緊Tour，對搖滾音樂影響深遠。</p><p>「我係六十、七十年代音樂發燒友，所以一直都鍾意TheWho，會揀紅白藍色TheWho，本身着開高筒，覺得啲Classic款襟興又好着。」
</p><p>「我有好多英國旗嘅嘢，所以對TheWho對英國旗特別鍾情，唔覺得會難Carry，反而個身着番啲Plain色對鞋會更Sharp！」
</p><p>OzzyOsbourne
</p><p>英國重金屬搖滾樂隊BlackSabbath嘅主唱同Soulman，Ozzy後生時係憤世嫉俗嘅搖滾歌手，有「搖滾樂的撒旦化身」之稱，經歷三十幾年音樂生涯，極具影響力之餘，更成為所有搖滾金屬樂隊嘅靈魂。今次同Converse合作Ozzy更親手繪出代表自己的惡魔形象，並將之轉化成邪惡可愛嘅人像插畫。</p><p>「我以前好鍾意OzzyOsbourne，讀中學時夾Band已經玩佢啲嘢，覺得呢對黑色暗花Ozzy好型，有低調嘅Details。」
</p><p>*以上9對英國搖滾系列鞋款均於3月底有售</p><p>Converse新舖Snap
</p><p>Band鞋襯BandTee
</p><p>除咗Converse，Underground亦是一個常與音樂相連的Brand。品牌顏色多以黑、白、灰為主，衫褲Cutting都是較窄身，着上身有型又英倫，所以Band友一向擁戴。今季Underground一如既往繼續玩BandTee，主題則以六十和七十年代在紐約哄動一時的CBGB行先，更以Musician圖案歌頌當時對地下音樂文化具影響力的PattiSmith和JoeyRamones等，鍾意玩Band的你不妨買件支持吓偶像！</p><p>查詢：<br><br>（a）ConverseConceptShop（25061886）<br>銅鑼灣時代廣場7樓706號舖　<br><br>（b）i.t（25040025）<br>銅鑼灣加寧街6-10號地下</p></body></html>