<html><header><meta charset="utf-8"><title>吳卓羲未知Laughing復活</title></header><body><h1>吳卓羲未知Laughing復活</h1><p>無綫劇《學警狙擊》演員吳卓羲、苗僑偉（三哥）、林嘉華和陳山聰等昨日在時代廣場參與「滅罪齊參與」活動，宣揚滅罪和禁毒訊息，並派發宣傳單張，吳卓羲和三哥被市民重重包圍。<br>由於網友熱捧謝天華飾演的Laughing哥，Laughing將在本周五大結局中死而復生，監製黃偉聲承認有意令他復活。在劇中殺死Laughing的吳卓羲說：「我冇收通知佢會復活，佢真係俾我殺死，我一開始拍嗰時Laughing係要死喎！」</p><p>三哥讚死得好</p><p>三哥則認為Laughing的死是成功，他說：「係咪復活睇觀眾意願，或者可以係ending交代我俾人拉嗰陣有Laughing個側面、背影，等大家有空間諗吓。」<br>採訪、攝影：楊潔雯</p></body></html>