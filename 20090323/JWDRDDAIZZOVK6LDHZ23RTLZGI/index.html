<html><header><meta charset="utf-8"><title>危危乎渡河　勁食定驚</title></header><body><h1>危危乎渡河　勁食定驚</h1><p>那天與朋友飯敍，明知道我翌日晨早去泰國，大家竟拿着菜牌討論：<br><br>A：去泰國，又政變怎算？<br><br>B：今次有新嘢？<br><br>我：好似有幾間新酒店，不過我第一日住芭堤雅。<br><br>C：（大笑）芭堤雅？過氣啦，你去看人妖騷？寫出來也沒人看啦！<br><br>我好想搵窿捐！無奈。凌晨一時，我默默地執行李。<br><br>記者、攝影：梁佩芬<br>鳴謝：新華旅遊、泰國旅遊局、泰國國際航空、AmariOrchidResort&amp;TowerPattaya、LeMeridienBangkok</p><p>耗資3億5千萬</p><p>2月19日　泰國芭堤雅<br><br>1:30pm到了上年11月才開幕的水上市場，在SukhumvitHighway下車，看見一個接近兩層高的木製品直插水中，是甚麼呢？<br><br>導遊Jenny：這是泰北的一種風水，用來指年年豐收。其實這個水上市場，以東南西北泰的特色興建，裏面會分那一區代表北、那區是南。<br><br>我：好多遊客都鍾意？<br><br>Jenny：最近沒甚麼遊客！多是當地人幫襯，因可讓泰國人緬懷昔日水上市場的實況，而且食得好平！<br><br>我：嘩！投資的人會好傷心？<br><br>Jenny：（大笑）投資水上市場是WaridaSae-eung，只有34歲，好有錢，連旁邊的別墅度假區也是他的。據聞單是個市場已用了三億五千萬泰銖！不如先坐木船，繞場一周看看。</p><p>船貼船傳相機</p><p>我們分批坐在木船上。年輕船伕以簡單英語叫我們坐中間，不要左搖右擺！<br><br>行家A：嘩，唔好搖，真會反？<br><br>我：你還轉身？快啲坐正中間啦！<br><br>行家B：大件事！我放了部小相機在Jenny那邊？<br><br>行家C：開船啦，你不是想船貼船呀？<br><br>行家B：（大叫）Jenny，我要部相機呀！（Jenny用泰文叫船伕將兩船貼近）<br><br>行家C：到啦，仲唔接？<br><br>行家B：我手唔長，再近少少啦？<br><br>終於大步檻過，我們也到了另一個碼頭了！但驚多過看，其實水上市場是何模樣？</p><p>111間商店</p><p>沿木板路往前走，原來每一區也是依泰國不同種類的屋設計，有尖頂，平頂、圓頂。<br><br>我：好香呀！（一上碼頭，個個搵食定驚）<br><br>行家A：貴刁！小販坐在船上又炒又滾，好有風味？<br><br>搭訕遊人：你哋係香港人？我係新加坡人，快試試，好好味，可以自己加辣，坐在竹蓆上食仲有風味！<br><br>行家B：有燒腸仔！（很快他已左右手各攞一袋）<br><br>Jenny：仲食？我們訂了位去食海鮮㗎！這裏有111間商店，有排你睇！喂，看看船頭，知否為何有個椰子？<br><br>行家A：口渴時飲？<br><br>Jenny：係風水用品，漁民相信船頭放椰子，可以出入平安！</p><p>PattayaFloatingMarket</p><p>開放時間：10:00am-11:00pm<br>木船：每人$55<br>交通：從曼谷機場乘機場冷氣巴士直達，車費$24。</p><p>齊嘆半價水療</p><p>4:30pm我們離開了水上市場，坐着冷氣車到達AmariOrchidResort&amp;TowerPattaya，被譽為繼明星們拜白龍王時入住的Dusit外，第二間最豪華的酒店。到達後我們參觀酒店房間，大部份都見到海灘，之後還參觀埋SivaraSpa！<br><br>行家B：（一看價錢）現在買一送一喎！<br><br>接待員：所有treatment也可以！不過今晚沒有位了，明晚有空嗎？<br><br>行家C：明早我們返曼谷！</p><p>肌肉發達軍人</p><p>穿過餐廳入泳池，門還未開，已聽到嬉笑聲！十多個肌肉發達的美國男人，齊齊在WaterBar圍着一個穿豹紋三點式的大胸女人！<br><br>美男A：Comeon!Let'sdrink!<br><br>美男B：Wearearmy!Holidaynow!<br><br>突然，一個四肢一嚿嚿的光頭男人，企上吧枱展示兩頭肌及背部紋身。<br><br>美男C：Hey,comeon!Noneedtochange!（咪講笑）<br><br>我：WouldItakeaphotoforallofyou?<br><br>不用形容啦，飲到渾身酒氣，怎會不願意呢？</p><p>AmariOrchidResort&amp;TowerPattaya</p><p>地址：PattayaBeach,Pattaya<br>房價：復活節優惠，標準雙人房兩晚$1,311<br>網址： http://www.amari.com/ </p><p>拳拳到肉　秒速殺敵</p><p>9:00pm晚飯後，我們去看泰拳！<br><br>Jenny：你看，台的前後坐的是遊客，而左右兩邊有教練的位置，才是本地人坐！<br><br>行家D：佢哋有沒有買拳呀，看得很肉緊！<br><br>Jenny：沒有合法的賭博。<br><br>我：嘩，A，你看，你的身形與金腰帶一樣喎，不如上台露兩手啦！<br><br>我們看了三場。首場是兩個鋼條泰國人，起初互有攻守，突然紅方來個突擊，藍方中拳不支倒地！第二場是鬼泰對決，第一回合鬼佬在捱打，卻在第二回合10秒內連環出拳，打倒泰人！第三場，金腰帶紅方對初出茅廬的藍方。<br><br>我：好似好勁，好有氣勢呀！<br><br>行家C：對眼好狠！但為何兩人成日埋台角？<br><br>行家A：好勁，連環拳！<br><br>十點，鐘聲響！金腰帶蟬聯，下台後，大家沒理他周身汗，竟親熱地合照起來。包括行家C。</p><p>FairtexSportsClubandHotels<br>FairtexMuayThaiStadiumPattaya</p><p>入場：$60起<br>地址：179/185-212Moo5,NorthPattayaRoad,Naklue,Banglamung,Chonburi<br>網址： http://www.fairtexhotel.com/active.html </p><p>出門提一提</p><p>簽證：持BNO及特區護照均免簽證。查詢：25216481（泰國領事館）<br><br>套票：「泰航3日2晚套票」，每人$1,699起，包泰航回曼谷機票、兩晚住宿及BTS架空火車一天證。<br><br>旅行團：《Amari酒店精選》曼谷、芭堤雅識玩識嘆5天團【TBAA05EX】，每人$2,099起。查詢：27222888（新華旅遊）<br><br>貨幣：1港元約兌4.57泰銖<br><br>電壓：220V，兩扁腳插座<br><br>旅遊查詢： http://www.tourismthailand.org </p><p>下周泰國曼谷天晴，26-32℃</p></body></html>