<html><header><meta charset="utf-8"><title>WG釜山個唱聲震震</title></header><body><h1>WG釜山個唱聲震震</h1><p>韓國組合WonderGirls（WG）喺泰國同美國開完騷後，前晚返到老家韓國，喺釜山舉行首次國內演唱會。當晚全場擠滿逾5,000名fans，WG一時熱褲上陣，一時換上性感短裙勁歌熱舞，佢哋仲走去台邊同fans握手，令全場high爆，WG感動到眼濕濕、聲震震。WG噚日已返回首爾休息，準備本周六另一場演出。</p></body></html>