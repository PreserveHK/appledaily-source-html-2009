<html><header><meta charset="utf-8"><title>搵食地圖1：自助餐$250任食　大肚Kelly隔籬枱！</title></header><body><h1>搵食地圖1：自助餐<br>$250任食　大肚Kelly隔籬枱！</h1><p>荷包大縮水，使錢要使得精明，最好少少付出有N倍回報。自助餐就啱晒港人的無窮慾望，貴價ParmaHam任食！龍蝦任食！黑松露任食！回本無難度，難怪市面餐廳生意雖淡靜，自助餐依然爆滿，最近更有高檔食肆將buffet大幅割價，是時候出動搵好嘢食！<br><br>記者：吳允冲、王震遠<br>攝影：王文忠、林栢鈞、陳陶鈞<br>模特兒：Phoebe、ManYu@StageModels</p><p>$250最強陣容冷盤<br>180度海景型人聚腳地</p><p>都說香港人被寵壞，一向以型格見稱的WHotel都要入鄉隨俗推出自助餐。Kitchen面對180度無敵海景，四周放滿artwork，裝修hip。外表有型，感覺卻很homey，座位寬闊舒服，值得去朝聖。貴為潮人勝地，理所當然有不少明星型人捧場，時運高可能見到大肚Kelly或大美人坐在你身邊﹗<br>別以為環境一流、食物賣相精緻，味道便不甚了了。最新的自助午餐不以數量堆砌，貴精不貴多，焦點落在十款歐洲風乾火腿肉類，必食有王牌意大利ParmaHam、德國煙熏腸、瑞士風乾牛肉、法國Lyoner腸，甚至西班牙黑毛Serranno火腿都有，堪稱最強的凍肉冷盤陣容，加上自家熏製煙三文魚及鰻魚，沒有海鮮刺身壽司等行貨又有何干？Buffet以外，主菜每日有3款揀，和牛漢堡、紅酒汁燒羊膝等都以巨型size上場。$250確是物有所值，難怪大部份人來到，都放棄散叫，投向自助餐懷抱。</p><p>價錢：自助午餐　星期一至六　成人$250、小童$150<br><br>Kitchen（37172299）<br>尖沙嘴柯士甸道西1號香港W酒店6樓<br></p><p>$366alacarte貴價靚蠔</p><p>高級意大利餐廳Hone，向以生蠔及燒烤菜式聞名，平時一個晚市套餐起碼都六百元，alacarte（散叫點菜）更上千元。這次破格推出星期日自助晚餐優惠，買三送一，平均每位$366。HOne並非主力做自助餐，這次用的都是煮alacarte的食材，碟碟精緻。以生蠔為例，每晚會有6款品種供應，都是BlackPearl、WhitePearl等貴價貨，平時售$22-$52，食數隻已值回票價。每位更可於精選菜單6個主菜中免費揀1個，即時回本近二百多元，別忘了火腿、沙律、蛋糕等任食！三百多元一嚐高檔食府美食，要試！</p><p>價錢：逢星期日每位$488<br>優惠：即日至4月26日，每4位惠顧，可享1位免費。<br><br>HOne（28050638）<br>中環IFC商場4樓4008號舖</p><p>$368法國鵝肝班戟</p><p>成本貴，很少餐廳會以真正法國食材來做自助餐。會景新推出「法國美饌自助晚餐」，採用多種法國入口的食材，如鵝肝、黑松露、睡蟹、鵪鶉等炮製美食。當中的法國蟹，重約600-800g，如手掌般大，食兩隻已夠回本。過120款美食，下星期開始還有法國黑毛豬腿，即叫即切。餐廳內還特設法國名酒零售專區，可另買一杯法國酒嚐佳餚，享受一個法式晚上。</p><p>價錢：<br>星期一至四　成人$368、小童$198<br>星期五至日及公眾假期及前夕　成人$398、小童$208<br>優惠：即日至5月31日，惠顧3-5位自助晚餐有九折，6位或以上八五折。<br><br>會景餐廳（25827250）<br>灣仔港灣道1號會展廣場6樓</p><p>$278美國1855牛</p><p>一家大細食buffet，我推薦雅苑座，愛其選擇多水準高。甫坐下先送上半隻南非龍蝦開開胃，芝士味香濃的龍蝦米多或蒜茸蒸龍蝦二揀一。即切魚生有油甘魚、帶子、三文魚等，帝苑甜品出名，新推的蜜糖脆脆蛋糕卷記得要試。</p><p>價錢：<br>a）星期日至四　成人$398、小童$298<br>b）星期五、六、公眾假期及前夕　成人$428、小童$328<br>優惠：即日起至4月底，a有七折、b有七五折。<br>（以上優惠不適用於4月9-13日）<br><br>雅苑座（27332030）<br>尖沙嘴麼地道69號帝苑酒店3樓</p><p>$188無花果巴馬火腿</p><p>Essence的自助餐平得來質素有保證，高峯期要等足3個月。最新buffet以咖啡及茶做主題，以茶葉入饌，像玉露茶醃三文魚、無花果巴馬火腿伴茉莉醋汁，又用咖啡炮製出咖啡胡桃千層酥等甜品。</p><p>價錢：自助晚餐成人$188、小童$138<br><br>Essence（36028808）<br>東涌東薈城酒店大堂</p><p>$240波士頓龍蝦</p><p>花月庭自助晚餐一向捧場客眾，最新以美國為主題的buffet更加碼推出波士頓龍蝦任食，以中式豉汁或港式避風塘炮製，惹味又彈牙。現訂位首80位客人六五折，第81至160位七五折。（以上優惠不適用於4月10-13日）
</p><p>價錢：<br>星期日至四每位$368<br>星期五至六每位$398<br><br>花月庭（26226154）<br>太子道西193號帝京酒店2樓</p></body></html>