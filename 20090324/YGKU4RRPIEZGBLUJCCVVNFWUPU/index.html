<html><header><meta charset="utf-8"><title>豁出去走音繼續唱LiveTheresa：又唔係夾口形</title></header><body><h1>豁出去走音繼續唱Live<br>Theresa：又唔係夾口形</h1><p>傅穎（Theresa）近日演出頻頻失準，情況更越趨嚴重，上周末她現場演出《勁歌金曲》時幾乎全首歌走音兼脷，被網友嘲笑為「屎」上最強歌手。昨日Theresa出席活動時故作輕鬆地表示刻意不看報道以免影響心情，她更強調會繼續唱現場，絕不介意再度走音兼甩嘴，誓要學會豁出去克服發台瘟心魔。</p><p>一向現場演唱都表現不穩的傅穎，近來情況每下愈況，她更表示曾為失準痛哭。上周六（21號）Theresa亮相無綫《勁歌金曲》演唱新歌《花吃了這女孩》，雖然只是不足兩分鐘演出，但幾乎全首歌都走音兼脷，當場出醜，而她更表現生硬，網友群起攻擊，更指她為「屎」上最強歌手。</p><p>「唔睇抨擊報道」</p><p>Theresa昨日身穿桃紅低胸背心裙，到尖沙嘴出席「SOYJOY士多啤梨盈身會」活動，她即場示範整甜品，問到Theresa有沒有看到有關她演出失準的報道，她明顯有備而來說：「我冇睇，但朋友同事睇咗，我叫佢哋唔好話我知以免影響心情，我知自己有不足，我會專注工作，面對挑戰。」<br>外間把Theresa和曾經走音的死對頭鄧麗欣（Stephy）比較，指Theresa比Stephy唱功更差，問到會否不開心？Theresa再背稿一樣地說：「唔介意，唔會睇抨擊報道以免影響心情，我希望每次演出都有進步，唔好俾情緒困擾我。」<br>問到會否不敢唱現場？Theresa聲稱不會，她還說：「我會爭取每次演出機會，之前我好大壓力，反而唱完《勁歌》個人放鬆晒，朋友話『itisreal』，我又唔係夾口形，之後我會豁出去，唔好介意走音唔記得歌詞。」她表示會學唱歌令自己進步。</p><p>獲後輩打氣支持</p><p>另外，Theresa早前曾表示因失準痛哭，但Stephy謂她是堅強的人不會哭，似暗寸她扮嘢，Theresa表示不相信對方寸自己，她透露《勁歌》當晚同場的後輩可嵐和方伽悠更為自己打氣，可嵐又為自己祈禱。至於公司老闆黃栢高有沒有安慰？Theresa說：「佢全力支持我，公司同事都為我擔心，但我唔想，所以我會克服。」Theresa強調暫不需要求助心理醫生，會嘗試自己面對克服問題。<br>採訪：馬建華<br>攝影：黃偉雄</p></body></html>