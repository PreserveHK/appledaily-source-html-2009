<html><header><meta charset="utf-8"><title>中環在線：謝清海人工勁減六成 - 李華華</title></header><body><h1>中環在線：謝清海人工勁減六成 - 李華華</h1><p>07年股市暢旺，基金公司惠理（806），主席兼執行董事謝清海人工鶴立雞群，超過2.5億銀，單係花紅都有2.34億，爬過晒其他打工皇帝，揮低埋和黃（013）大班霍建寧。可惜08年股市大跌，謝清海人工亦今非昔比，花紅勁減九成。</p><p>07年2.5億08年得番１億</p><p>謝清海上年薪金連福利得番604萬銀，少咗69%成1318萬；花紅只有331萬，冇咗98.6%成2.3億銀，得番零頭。好彩佢多咗筆價值9606萬銀嘅「股份基礎報酬」，其實係07年上市時向一眾高層派發嘅認股權，佢嘅人工先有番啲幫補，保持過億銀水平。埋單一計，08年1.05億銀，少咗58.4%達1.48億銀。<br>雖則謝清海人工勁減，但咁嘅時勢你減人哋都減，由於長實（001）同和黃未出年報，所以謝氏係咪要讓出打工皇帝個寶座，仲係言之尚早。</p></body></html>