<html><header><meta charset="utf-8"><title>嚇人盛宴　生吞素魚BB</title></header><body><h1>嚇人盛宴　生吞素魚BB</h1><p>中國人乜都食，背脊向天的都可以吞落肚，四腳爬爬的都照吃不誤，穿山甲蝙蝠水曱甴……沒有甚麼逃得過老饕的魔掌。講刁鑽，日本人同中國人都不相伯仲，4cm咁長的素魚BB，放在sake中……小魚兒還未醉，在清酒中游游吓，就俾人一啖飲落肚……<br><br>記者：吳允冲<br>攝影：林栢鈞、伍慶泉<br>模特兒：Isha@StageModels</p><p>ModelIsha試吞實錄</p><p>清酒醉魚cocktail</p><p>素魚BB在口中橫衝直撞，生蹦亂跳，在齒間游走，好不活躍，夠膽的話可以趁魚兒在口中游吓游吓之時咬一咬，不過大部份人都是為了感受魚兒在口中啄啄吓的快感。若然咕嚕一聲將素魚生吞落肚，都不怕會腸穿肚爛，食道穿窿。再強壯的魚兒，都敵不過你強勁的胃酸。日本人稱這種殘忍食法為「踊食」，純粹是貪過癮，像韓國濟州的特產生八爪魚，還在動的八爪魚鬚在嘴裏郁郁吓，吸盤還吸住口。素魚與白飯魚類似，三月先有得食，野生素魚BB從淡水游到鹹淡水交界之時就被活捉。傳統多配以酸汁，近年就興起配清酒弄成活魚cocktail。</p><p>春天時令菜</p><p>日本春天有好多時令蔬菜海產，趁剛生長最嫩之時特別好食。我想起近日唐寧同邵美琪的新片，名叫《短暫的生命》。</p><p>幼海鰻配日式酸汁$120</p><p>趁春天海鰻未長大時，於日本近海捕捉的海鰻BB，味道鹹鹹鮮鮮，質感有點像墨魚，卻鮮甜十倍。</p><p>江戶前天然地蜆壽司$70/件</p><p>春天是吃蜆好季節，地蜆爽口無比，充滿天然海水味，不蘸醬油吃才可食到鮮甜味。蜆殼象徵成雙成對，日本人結婚、辦喜事時都會吃。</p><p>春菜天婦羅$180</p><p>菜蕊花、草蘇鐵、[!8F65]之芽、白蘆笋都是日本春天時令菜，味道甘甘哋，炸得香脆不油膩，脆漿都是薄薄裹在菜上。</p><p>牡丹蝦配咖喱鹽$120</p><p>牡丹蝦平日多用來做刺身、壽司，原來做天婦羅都好爽口，連鬆脆的蝦頭都可以食，蘸咖喱鹽好惹味。</p><p>稻菊（27332933）<br>尖沙嘴麼地道69號帝苑酒店1樓</p><p>恐懼鬥食<br>Cheap版象拔蚌廈門土筍凍</p><p>土筍凍是福建廈門的地道美食，以新鮮海產沙蟲煮成，煮熟後的沙蟲釋出本身的膠質而凝結成啫喱，完全不經調味，啖啖都是沙蟲的鮮甜。雖然一條條小沙蟲確實令人倒胃，食落居然……幾好食，配醃蘿蔔及芥辣同吃，酸辣中滲出海鮮味，更有點攻鼻。「沙蟲」絕對是改壞名，當它是迷你版象拔蚌，心理上安心得多。土筍凍四月天氣轉熱後就無得食，如今是最後機會了。</p><p>廈門風味阿珠小吃店（29549788）<br>土瓜灣美景街44號安福大廈</p><p>漂白水味雲南炸蜂蛹似豆腐</p><p>雲南大黃蜂蛹要用人手從蜂巢中採摘，外形似花生咁大，還以為咬落去會爆漿，原來質感像豆腐，是固體的白色一粒，沒有任何核突的部份，帶極強烈的蛋白質味道，氣味更有點似漂白水，勝在蛋白質豐富，可增強免疫力。</p><p>阿詩瑪（31882555）<br>旺角彌敦道639號雅蘭中心6樓E舖</p><p>恐怖之最越南鴨仔蛋好補身</p><p>打開蛋殼傳出微腥的味道，見到鴨胎的筋膜已經好嚇人，相片驚嚇度直逼三級。鴨仔蛋由泰國空運到港，約有17日大，已可隱約見到鴨仔的頭和眼，有毛有翼。越南人認為食鴨胎能補身，道理同中國人食紫河車一樣，補身滋陰好多女士鍾意食，飲埋入面的鴨胎水更補。小弟沒有此需要，試味嘛……咳咳咳……都係唔使客氣……</p><p>清亭燕萍（28322863）<br>銅鑼灣謝斐道482號信諾環球保險中心2樓</p></body></html>