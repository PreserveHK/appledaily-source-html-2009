<html><header><meta charset="utf-8"><title>袁彩雲周六出閣未嫁先喊</title></header><body><h1>袁彩雲周六出閣<br>未嫁先喊</h1><p>將於周六出嫁的袁彩雲，昨日婚前繼續搵錢，更穿上婚宴晚裝示人。準新娘春風滿面，幸福分享又喊又笑的婚前點滴，她笑着透露地獄式訓練未婚夫早晚situp收腰，自己預備婚禮致謝詞時又讀到喊。</p><p>現年33歲的袁彩雲本周六在鄉村俱樂部，下嫁加拿大中餐館老闆Anthony，待嫁新娘昨日仍然開工，在尖沙嘴出席ParfumsChristianDior美白產品活動，大會找來袁彩雲婚紗設計師DorianHo設計婚紗及晚裝，但袁彩雲最後只穿了晚裝示人，婚紗則留給AnaR.。</p><p>超低V喱士婚紗</p><p>袁彩雲透露未婚夫Anthony上周六已由加拿大回港，為婚禮作最後準備，她說：「佢仲要減肥，希望減到28、29吋腰，家地獄式訓練，早晚做30下situp。」袁彩雲謂今天會返亞視派嫁女餅，再休息兩天做SPA、facial，唞足精神做新娘子，她忍不住甜笑說：「婚禮領舞嗰part練過，仲有啲生硬，我驚到時望到佢，忍唔住笑，因為佢真係好搞笑。」<br>提到舊愛胡文新，袁彩雲即表示沒聯絡，不想多講，她說：「我好期待結婚嗰日來臨，因為同啲親友一齊好溫馨，我眼淺，怕到時狂喊，今日揸車時喺車度試講致謝詞，都講到喊。」袁彩雲的婚紗將以收身deepV喱士款為主。</p><p>AnaR.拍拖學精</p><p>同場AnaR.繼續保護新戀情，她說：「不是我男友，暫時只是dating階段，以前的報道太多，過去兩段感情都好痛苦，家要觀察多點才開始投入。」<br>採訪：LawWaiMan<br>攝影：ChanChiLam</p></body></html>