<html><header><meta charset="utf-8"><title>BestBuy：隨時測酒精</title></header><body><h1>BestBuy：隨時測酒精</h1><p>自從政府加強打擊酒後駕駛，市面推出咗唔少酒精測試機，友人早排就攞咗部日本入口嘅響鬧式酒精測試器嚟玩吓，機仔細細，由LCD數位顯示結果兼有埋提示音，仲有三種酒精測量單位任揀，廿秒唔使已經試到酒精含量幾搞鬼。試酒精含量之外，仲有計時、響鬧、倒數功能等，只係幾百蚊一部，玩吓無妨，不過酒後駕駛就唔係講玩，危險又犯法，千祈咪試！<br><br>記者：梁美甜<br></p><p>查詢：JCShop（31022783）</p></body></html>