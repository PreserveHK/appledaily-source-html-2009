<html><header><meta charset="utf-8"><title>聞死敵唱歌唔掂心凉Stephy偷笑傅走音</title></header><body><h1>聞死敵唱歌唔掂心凉<br>Stephy偷笑傅走音</h1><p>鄧麗欣（Stephy）早年現場演繹《電燈膽》一曲頻頻走音而被冠以「鄧走音」的稱號，估不到其死敵傅穎（Theresa）上周末在《勁歌金曲》演唱時全程走音後，同樣被冠以「傅走音」之名，昨日Stephy提到此事時表現避忌，對於死敵搶去走音之名，Stephy不禁偷笑寄望Theresa能克服上台時的驚惶。</p><p>昔日Cookies好姊妹鄧麗欣和傅穎最近同病相憐，更先後被冠以「走音」之名，猶記得當年Stephy因為現場演繹《電燈膽》高音部份時走音，被稱為「鄧走音」，估不到與她屢傳不和的Theresa近日卻繼承了Stephy走音之名。<br>Theresa上周末在《勁歌金曲》現場演唱《花吃了這女孩》一曲時，竟然全首歌都走音兼脷，即時被網民狠批為「屎」上最強歌手，更被狂插唱功「驚人」，比Stephy更差。<br>對於死敵Theresa被冠以新花名「傅走音」，Stephy昨日到尖沙嘴出席「香港服務大獎2009」時，起初就以已經回答過有關報道而避談，不過經追問後，她坦言有留意有關報道。</p><p>「等時間冲淡」</p><p>對於自己也是過來人，Stephy說：「之前已講過，唔希望畀太大壓力，佢可以解決到呢啲問題，所以冇同佢傾過。佢係好堅強嘅人，負面新聞成日都有人寫，唔單止呢啲，其他新聞報道都會影響情緒，最好方法就係用時間冲淡。」由於當年Stephy曾被冠以「鄧走音」，現時因為Theresa又再被人舊事重提，指Theresa的走音伎倆比起Stephy有過之而無不及，問到Stephy會否嬲時，她偷笑說：「咁又冇嬲，不過最好就唔好再提啦，我知Theresa一路有學唱歌，但有時唱現場會俾緊張情緒影響表演，最緊要係要克服到驚囉。」<br>此外，Stephy昨日獲封為「09慈善之星」，她表示有意成立個人慈善基金，現正收集意見，並會認真考慮才成事，她希望以藝人身份帶歌迷做更多慈善工作。<br>採訪、攝影：何慧斯</p></body></html>