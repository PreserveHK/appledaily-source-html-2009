<html><header><meta charset="utf-8"><title>中環在線：和電呂博聞減薪3500萬 - 李華華</title></header><body><h1>中環在線：和電呂博聞減薪3500萬 - 李華華</h1><p>金融海嘯之下，上市公司高層嘅現金以至購股權花紅都齊齊大縮水，一向人工高福利好嘅電訊業自然不能倖免，好似和記電訊國際（2332）執行董事兼行政總裁呂博聞咁，舊年董事酬金就大削57.5%，由07年股市大旺時嘅6135萬銀，跌到得番2605萬蚊。</p><p>加袍金薪津補唔番</p><p>唔單止現金花紅收少咗621萬，連以購股權形式發放嘅花紅，亦都因為巨熊來臨令股價大瀉，由07年時嘅3990萬，跌到得番1061萬銀，冇咗73.4%成2929萬銀。搞到呂總裁即使袍金、薪津加咗18萬銀，都補唔番條數。<br>之不過咁，今時今日仍然仲年現金1544萬銀（唔計購股權）嘅職位，已經好有限，相信呂總裁喺呢個時候都唔會抱怨咁多㗎啦。</p></body></html>