<html><header><meta charset="utf-8"><title>傅穎走音死撐：享受過程</title></header><body><h1>傅穎走音死撐：享受過程</h1><p>傅穎（Theresa）日前於《勁歌金曲》的走音表演惹來大肆抨擊，她昨早接受電台訪問時痛哭流淚，像百般屈委，但其後又改口自稱EQ已變高，更表示因此學懂了享受過程。</p><p>傅穎昨日到商台接受訪問，她一開始便不停抽泣，講及近來走音備受抨擊時，她透露好友何韻詩曾叫她不要看娛樂報道，以免心情受到影響。</p><p>「我EQ高咗」</p><p>Theresa中午到旺角出席Bossini宣傳活動時，態度即時轉變，對近日的抨擊聲音已不再激動，她說：「我EQ高咗喇，人生應該會經歷一啲挫折，我會做番個積極同樂觀嘅人。」曾稱害怕見人的她，又說經過《勁歌》當晚已克服問題，她說：「我知自己唱得唔好，一落台就攬住老師喊，但係自己終於都面對到，克服咗一個好大嘅心理關口。」<br>至於問到可會多練歌改善表現時，Theresa說：「會呀，一定要，唔係要求自己去到超好，但係一定要穩陣囉。我一直想做，但係畀太大壓力自己，家學識享受過程同埋知道冇人係完美嘅。」</p><p>獲同事安慰</p><p>Theresa又提到公司同事都送上支持，她說：「蘇康（蘇永康）會摸吓我個頭，好多記者朋友都支持我，覺得好touching同窩心。」問到鄧麗欣可有支持時，她說：「佢哋都好清楚我性格，我好少講自己唔開心嘅問題，有收佢哋嘅message，知佢哋好關心我。」<br>採訪：藍文浩<br>攝影：黃偉雄</p><p>一網講盡：網友譏聽完即病</p><p>鄧麗欣曾被譏為「鄧走音」，同門死敵傅穎日前在《勁歌金曲》現場演繹《花吃了這女孩》連環走音，被譏為「屎上最強歌手」。近日有網民上載她上月到apm商場現場獻唱此曲的片段，同樣出現走音及不夠氣情況，其間她更按實腹部運丹田氣，惜成效不大，網民稱「如果你想第二日請病假，聽呢隻歌一定得，我聽到頭痛」、「我突然覺得鄧麗欣唱歌好好聽。」<br>傅穎早前在forum給歌迷留言，解釋《勁歌》當晚綵排時已失準，同事更要求她取消演出，令其壓力更大致失準。<br><br>網址： http://www.youtube.com/watch?v=NHwg91Ka2Zw&amp;feature=related </p></body></html>