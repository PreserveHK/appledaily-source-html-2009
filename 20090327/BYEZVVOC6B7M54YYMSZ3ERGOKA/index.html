<html><header><meta charset="utf-8"><title>財圈快拍：魏家福「中國第一人」</title></header><body><h1>財圈快拍：魏家福「中國第一人」</h1><p>金融海嘯打擊航運業，但無礙中遠控股（1919）董事長魏家福嘅心情，點解？原來前日佢去咗美國康涅狄格州，出席當地海運協會典禮，攞09年「海運統帥獎」，係個獎90年設立以來，環球海運界第20位獲此殊榮嘅人，仲係第一位獲獎嘅中國人。魏總接受「統帥帽」時心情激動，話呢項榮譽不只屬於佢個人，仲係中遠集團幾萬名員工拼搏努力嘅成果咁話。	<br>新華社</p></body></html>