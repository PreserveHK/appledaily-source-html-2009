<html><header><meta charset="utf-8"><title>魚缸暴炒族：復星具大上海概念 - 方星俠</title></header><body><h1>魚缸暴炒族：復星具大上海概念 - 方星俠</h1><p>國務院下旨，要在2020年將上海建設成國際金融中心及航運中心，中國人全民一心去做一件事，有乜做唔到？滬、港一直都有所謂「瑜亮之爭」，上海家陣要大搞，香港梗係騰騰震，咁高層面嘅話題，無謂在此浪費筆墨，星俠站在炒股角度，有乜股份受惠未來「大上海」概念才是最實際。</p><p>挑戰3.3元</p><p>復星（656）在07年時上市，市場曾譽為「上海和黃」。該股業務多元化，礦業、地產、金融、醫藥、零售都有。復星早前公佈業績，08年純利倒退六成，只有13.3億元人民幣，主要係地產及鋼鐵業務利潤大減所致。不過，派完成績表後股價漸見上揚，周一以大陽燭突破50日線，升抵2.80元後略見回氣，昨隨大市上升5.7%，報2.78元，短線目標看年初高位3.30元，伺機短炒一轉。<br>長和系公佈業績，李超人認為股市行快經濟半年，甚至一年，按其所言，似乎港股去年10月低位10676已經見底。<br>方星俠</p></body></html>