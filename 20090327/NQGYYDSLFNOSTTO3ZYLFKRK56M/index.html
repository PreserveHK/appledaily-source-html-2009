<html><header><meta charset="utf-8"><title>狂數吳亭欣　呻冇晒朋友顧美華被揭做第三者勞氣</title></header><body><h1>狂數吳亭欣　呻冇晒朋友<br>顧美華被揭做第三者勞氣</h1><p>現年56歲的息影女星顧美華，早前力數亞視藝員吳亭欣是介入胞妹顧麗華與商人馮潮澤婚姻的第三者，更導致胞妹自殺。不過最近有報道指顧美華曾當第三者，當年她拍攝電影《似水流年》時與導演嚴浩相戀，以致各自的婚姻破裂，昨日顧美華出席美容活動後，對此表現勞氣，回應「呢啲嘢係廿幾年前嘅歷史」，不予置評。</p><p>護膚品SPAbyMTM昨日於尖沙嘴洲際酒店舉行「日式元氣熱療」記招，顧美華、溫碧霞、郭錦恩和馬詩慧等均有出席。挽着Birkin手袋到場的顧美華，表示近來主要上海、香港、美國三地走。記者問到其胞妹早前自殺獲救，現時如何？她說：「佢家OK，唔使人陪，大家都有個伴，始終人哋嘅事。」</p><p>忽問有否儀態</p><p>曾大數吳亭欣不是而被人指沒儀態的顧美華，其後忽然問記者她今日有否儀態，她說：「之前嘅事係人之常情，我都係一個女人，今次嘅事我都有過濾咗一啲朋友，因為有朋友問我點解要咁講，仲有（男性）朋友叫自己嘅老婆同我少啲來往，我覺得啲人好得人驚，家少咗呢一部份嘅朋友，不過都唔覺得可惜。」
</p><p>各自婚姻破裂</p><p>有報道指當年顧美華拍攝電影《似水流年》時，與導演嚴浩相戀，令他們各自婚姻破裂，顧美華也曾做第三者，顧美華對此表現得勞氣，她出席完美容活動後說：「啲周刊成日寫『知情者』說，呢啲嘢係廿幾年前嘅歷史，我唔會回應。」<br>此外，吳亭欣昨日為亞視外購劇集《船娘．雯蔚》於大埔總台宣傳，她與珈潁和張家瑩等雞手鴨腳下廚，吳亭欣說：「我最叻係煮鹽焗雞，初入廚時試過煮大蝦，差啲搞到間屋火燭。」早前生日的她，更表示過去總是在工作中度過，但今年她難得與fans一起慶祝。<br>採訪：LawWaiMan<br>攝影：DickyChan</p></body></html>