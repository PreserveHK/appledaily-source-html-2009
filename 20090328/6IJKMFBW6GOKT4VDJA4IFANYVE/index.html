<html><header><meta charset="utf-8"><title>Wayna帶武器上機被捕</title></header><body><h1>Wayna帶武器上機被捕</h1><p>曾獲格林美提名嘅35歲黑人女歌手Wayna，噚日喺美國侯斯頓機場上機時被捕，因為佢嘅手袋裏面被發現有一支24吋長伸縮警棍。Wayna就解釋話嗰支警棍係舞台道具喎，喺演唱有關警方暴力嘅歌曲《BillyClub》時用嘅。不過Wayna點辯護都冇用，最後佢都係被起訴藏有違禁武器，家獲准以4萬港元保釋。</p></body></html>