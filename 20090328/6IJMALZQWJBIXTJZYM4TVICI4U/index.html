<html><header><meta charset="utf-8"><title>謝婷婷唔信Lucas千萬拍戲</title></header><body><h1>謝婷婷唔信Lucas千萬拍戲</h1><p>樂基兒（Gaile）小休過後，重投模特兒工作，前晚便夥拍內地名模裴蓓及台灣藝人高以翔，為時裝品牌HugoBoss行騷，謝婷婷及歌手王若琳則以嘉賓身份睇騷。問到婷婷早前有人提出1,000萬找其姪仔Lucas拍戲，她說：「你信唔信？都儍，雖然佢都幾值，不過呢個時候，都唔會有人畀。」</p><p>樂基兒撚狗傷眼</p><p>Gaile前晚全程戴上黑超，她其後透露是因眼傷緣故：「自己覺得好silly同尷尬，因為有一日朋友帶了隻狗仔嚟玩，隻狗仔同我屋企地毯色好似，我哋同隻狗仔玩嗰時，同朋友個頭相撞，之後隻眼好痛，眼白地方紅晒。」問其男友黎明有否擔心，Gaile笑說：「佢仲笑我抵死論盡，不過佢都好擔心，叫我睇醫生，醫生話一、兩個星期後會自然好番。」<br>採訪：羅慧敏<br>攝影：仇志德</p></body></html>