<html><header><meta charset="utf-8"><title>畢賭翁：同西班牙有緣必捧 - 畢傑</title></header><body><h1>畢賭翁：同西班牙有緣必捧 - 畢傑</h1><p>呼！嫲嫲件事終於告一段落，佢可以安息再同爺爺一齊，唔使再受苦。畢傑鬆咗一口氣，除咗嫲嫲走得舒服外，上個禮拜負債一大筆嘅我，喺最後一日中咗條4串1，5位數嘅債項即刻一筆勾消，終於有覺好瞓。<br>做傳媒呢行有我哋嘅好處，過去一周，放工唔係篤波、踢波，就係同朋友食宵夜摸杯底。消遣到三更半夜，第二日唔使早起身，又唔使撞正人哋返工時間迫車。早排喺fb答咗一條關於幾點上床瞓覺嘅問題，我都寫咗4:00至6:00am，我係夜鬼。<br>做採訪成日可以周圍飛，下月唔係我去西班牙呢個西甲地盤，但總有一日，我要親身着住記者嘅龜背踏足魯營草地。貼士要西班牙。<br><br>讓球主客和：西班牙勝[-1]<br>心得：詳情睇AA2<br>近5場往績：LWLWW<br><br>畢傑<br>哥連泰斯將是朗拿度嘅最終站，但無論呢個死肥仔去到邊度，我永遠最愛係佢。</p></body></html>