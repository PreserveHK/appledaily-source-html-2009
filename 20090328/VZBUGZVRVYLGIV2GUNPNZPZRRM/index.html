<html><header><meta charset="utf-8"><title>MONSTERTurbine專攻抒情靚歌</title></header><body><h1>MONSTERTurbine專攻抒情靚歌</h1><p>發燒音響專家MONSTER呢期活躍耳筒界，繼Dr.Dre打響名堂後，最近新返一款回歸Monster之名的TurbineIn-Ear耳筒；同上月推出Dr.DreTour一樣，起用自家最新設計的「8mm耳道式動圈單元」，好多發燒玩家都讚佢低失真、分析能力強，而且高低位去得好盡吓，輕柔如小提琴或霸氣如定音鼓，都畀到細緻完美音色。<br>無乜分別都要出多次？記者試玩後評，Dr.DreTour較着重低音表現，聽POP好夠轟！新Turbine高中低表現平均啲，我就較鍾意用佢聽「舒服」嘢！<br>外形設計亦值一讚，全金屬黑鉻製外殼，勁Firm結構剔除各組件最微細的震動；專業級Duraflex防打結耳機線，實用、耐用仲唔多黏肉，聽得份外舒服；24K鍍金接頭配MONSTER自家耳筒線，貴氣、防氧化之餘，傳真度又夠高；不過如果你問我偏心啲嗰句，我愛Turbine個外形比較沉實無咁浮誇。<br><br>記者：朱崇德</p><p>Profile</p><p>最大承受功率：94dB<br>阻抗：18ohms　<br>配件：5對矽膠耳塞及便攜袋　</p><p>查詢：萬成（23962996）</p></body></html>