<html><header><meta charset="utf-8"><title>言中有物：比利時回勇勢贏「波」 - 吾中</title></header><body><h1>言中有物：比利時回勇勢贏「波」 - 吾中</h1><p>本周末係香港欖球7人賽舉行嘅日子，但我更加關心係喺今晚8點半舉行嘅「熄燈一小時」環保活動。雖然做報紙呢行真係唔算環保，尤其係見到日日用咁多紙張，而且好多電子、電器用品又長開唔熄機，不過，都希望為保護地球出少少力。加上呢個禮拜六撞啱係國際賽日，晚上8點半冇大波進行，一於響應，熄燈一小時！<br>呢排推介順番，加上今次國際賽日有世界盃外圍賽，預計球隊都會打真軍，而我嘅推介就係比利時可以喺主場擊敗波斯尼亞。有紅魔之稱嘅比利時早幾年真係好頹，但家一班後生仔已經可以接軌，加上波斯尼亞又冇咗射手伊比斯域，相信唔會係比利時嘅手腳。<br><br>主客和：比利時勝<br>心得：比利時漸回復紅魔本色<br>近5場往績：WWWLL<br><br>吾中<br>買嘢講名牌，但賭波一定唔會做名牌奴隸嘅大聯盟女神。</p></body></html>