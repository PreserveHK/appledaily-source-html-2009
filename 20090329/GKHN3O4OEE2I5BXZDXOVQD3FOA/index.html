<html><header><meta charset="utf-8"><title>琦琦力保愛女私隱</title></header><body><h1>琦琦力保愛女私隱</h1><p>賭王何鴻燊二房女兒何超瓊、琦琦、黃偉文和馬詩慧等，前晚在中環一間畫廊出席YSLEditionUnisex系列酒會。<br>琦琦透露減了6磅，稍後將會到北京、泰國拍廣告，她謂會盡量抽時間陪女兒：「之前個女學校搞運動會，都俾人偷影我哋出席呢啲親子活動，個女好黐我，成日打電話滙報佢每日做啲乜嘢。」<br>琦琦又謂收到不少廣告商要求她母女檔上陣，她說：「好多人搵我哋兩母女，奶粉、冲凉液咁，我推咗四、五個，我都好矛盾，我想同個女一齊拍廣告留個紀念，但佢返緊學我又想佢低調啲。」</p><p>超瓊呼寃</p><p>此外，何超儀早前接受訪問，自爆小時候常被姐姐們蝦，超儀胞姊超瓊前晚即時笑住呼寃：「吓！我哋最錫佢，家個個都鬧我，話我細個太溺愛佢、縱壞佢，搞到冇人可以對付到佢。」<br>採訪：顏英儀<br>攝影：陳慧安</p></body></html>