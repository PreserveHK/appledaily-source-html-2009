<html><header><meta charset="utf-8"><title>P牌過70公里要鬧</title></header><body><h1>P牌過70公里要鬧</h1><p>早幾日約咗幾位阿太Shopping，之後去杏花村探個朋友，由中環入杏花村期間，行經唔少路段嘅時速限制係7、80公里，大姨媽我都Keep住時速行80公里，點知見到部掛住P牌嘅車超越我咁叻叻嘅？我問過當差嘅朋友，佢話P牌車速唔可以超過時速70公里，就算條路嘅車速限制超過每小時70公里都好，車速都唔可以超過每小時70公里。咪話大姨媽我唔提醒P牌仔，行車除咗唔可過時速70公里之外，上到有3條行車線嘅高速高速公路，千祈咪行快線，即係唔可以行最右線㗎！講真，掛得P牌即是話你個牌都係今年2月9日之後至考到，車齡得唔夠兩個月，唔該有啲自知之明，馬路唔係考膽量嘅地方，守法至要緊！</p></body></html>