<html><header><meta charset="utf-8"><title>GVGNEXT街機排隊大熱</title></header><body><h1>GVGNEXT街機排隊大熱<br></h1><p>最近機舖經常出現人潮！因為新一代高達《GundamVSGundamNEXT》落咗場！好多人打過都話同歷代操控好唔同，16套作品50多隻機體，全部Freedom上身咁，兩下CC（Boost）就人人識Cancel；程度係只要有Boost剩，開到一半嘅「衞星微波炮」都可以收番！不過落地硬直同「回Boost」時間耐咗，算係少少平衡啦！不過可見發展落去，挑機玩「膠水」（唔飛起）同「拉打」情況會幾嚴重，希望亞Sir多啲巡機舖，因為一定有血案發生。<br>Game價方面，普遍$5、$6一條Line（極少數有兩條Line），無良啲喺紅磡$7/1Line都見過！另有Game迷報料，上環「白領場」有$3鋪；預計下星期有第二輪貨返，Game價可望穩定在$5、$6水平。<br><br>記者：朱崇德</p></body></html>