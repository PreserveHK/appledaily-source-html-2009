<html><header><meta charset="utf-8"><title>「咁多人講一定有因由」阿杜同星爺冇朋友做</title></header><body><h1>「咁多人講一定有因由」<br>阿杜同星爺冇朋友做</h1><p>周星馳近日四面受敵，除被批評性格孤僻外，曾與星爺合作《審死官》而鬧不和的杜琪峯昨日出席活動時也直言：「佢真係幾孤僻，有自己性格亦有才華，佢出名啲至俾人話。」阿杜表示可以和他合作，但做朋友則免問。</p><p>杜琪峯昨日在尖沙嘴科學館出席「第四屆鮮浪潮短片競賽頒獎禮」，同場還有劉青雲、游乃海、陳慶嘉和林超賢等。大會即場頒發公開組及學生組最佳創意獎、最佳電影獎及鮮浪潮大獎給得獎者，得獎學生和市民在現場跟嘉賓合照留念。杜琪峯於活動後接受訪問，他表示聘請了第一和第二屆幾位得獎者。</p><p>承認有拍戲才華</p><p>對於近日周星馳四面受敵，先後被王晶、李修賢及文雋等出言批評性格孤僻，當年曾與星爺合作電影《審死官》鬧不和的阿杜昨日直言跟星爺可以合作，但做朋友則免問。<br>對於星爺被圍攻，阿杜冷笑說：「佢真係幾孤僻，有自己性格亦有才華，好多人都係咁㗎啦，佢出名啲至俾人話。」問他與星爺是否朋友？他說：「佢邊有我呢啲朋友，我亦冇呢啲朋友，不過我自己覺得咁多人講一定有因由。」問阿杜可覺得星爺應就此事反省時，他繼續半帶揶揄說：「佢咁成功唔需要反省，我係佢就keep住。」不過他承認周星馳在拍戲方面有一定天才。談到文雋評論周星馳年代結束，阿杜卻反過來撐星爺，他覺得有人出於私心才有此批評。</p><p>撐馮小剛真性情</p><p>另外，日前內地導演馮小剛爆粗指香港觀眾嫌內地電影老套唔識貨，阿杜笑說：「好老實，我都成日講粗口，粗口係好冇禮貌，不過佢係感性嘅人，佢只係真情流露。」<br>採訪：何永寧<br>攝影：葉君海</p></body></html>