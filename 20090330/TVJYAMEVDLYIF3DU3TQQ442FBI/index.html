<html><header><meta charset="utf-8"><title>中環在線：渣打JohnPeace做傳媒人？ - 李華華</title></header><body><h1>中環在線：渣打JohnPeace做傳媒人？ - 李華華</h1><p>今年渣打集團（2888）流年運程可能唔錯，金融海嘯下業績維持增長，仲旺埋一眾高層升官發財。<br>今年1月，前任行政總裁兼非執行主席戴維思棄商從政，成為英國貿易促進和投資部部長。<br>跟住暫代主席JohnPeace上任唔夠兩個月，上星期已經兼任TheFirstAmericanCorporation非執行董事，噚日《星期日泰晤士報》報道，Peace將會成為英國衛報集團主席。</p><p>傳過檔衛報做主席</p><p>Peace今年踏入花甲之年，除渣打外，同時兼任ExperianPlc同BurberryPlc主席。報道話，如果GMG落實招攬Peace做揸弗人，佢好有可能逐步淡出銀行工作咁話，估唔到貴為賓架嘅Peace對傳媒業咁有興趣喎！</p></body></html>