<html><header><meta charset="utf-8"><title>雙面！靚聲王</title></header><body><h1>雙面！靚聲王</h1><p>剛睇完Laughing哥起死回生，令觀眾一啖笑；同樣靜咗一輪嘅acer，最近亦開始玩反彈！繼NetBook後再進軍手機界，最新玩嘢之作DX650，喪玩TwoFace雙屏幕，一面行《WM》、另一面係傳統手機，好似幾大貪，兩邊用家都想討好喎！<br><br>記者：許福合<br>攝影：陳盛臣</p><p>acerDX650$2,980<br>兩邊都正面</p><p>唔少網友見到acerDX650，都感覺有啲無所適從，因為無論係機身前或後，你都可當佢係正面，事實上兩面個樣都好正路手機Look，真係難定分界！<br>大屏幕一邊就可當作輕觸式屏幕使用，與最新最潮手機一樣，用嘅係最新《WM6.1Pro》介面；另一面剛好相反，回歸最傳統手機，附有實體數字鍵盤，而這面屏幕面積亦較細，主要負責顯示電話號碼或SMS等基本資訊，所以會使用單色OLED。一正一反就包容咗新舊兩代手機設計！</p><p>GPS速度快</p><p>好多人都會將手機當埋MP3機，所以試機又怎可以唔聽吓歌仔！DX650係使用USB介面接駁耳機，而跟機耳筒就已附有免提功能。因為系統使用《WM6.1Pro》，所以音樂播放都係用《MediaPlayer》，功能就無甚特別，不過講到音樂播放質素就絕對給人驚喜，好多手機在音樂播放都只算交行貨，DX650試聽時最令人欣賞係夠清晰，Bass亦算適中，而且開大聲啲對音質影響不大，特別適合戶外使用。除音色之外，另一個優點係GPS辨識速度快，大約比其他手機快10-15秒，而軟件方面亦會配合A-GPS使用，不過要留意出機並無內置地圖軟件，需自行安裝。</p><p>機身Snap</p><p>Profile</p><p>制式：GSM三頻<br>處理器：SamsungS3C6410533MHz<br>記憶體：256MBFlash/128MBSDRAM<br>屏幕：2.8"+1.27"OLED<br>功能：200萬像素相機、microSD、藍芽，Wi-Fi、GPS<br>體積：109.6×59×15.6mm<br>重量：133g<br>查詢：Synergy（24856321）</p></body></html>