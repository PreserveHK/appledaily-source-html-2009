<html><header><meta charset="utf-8"><title>中環在線：郭樹清「問建行攞失業金」 - 李華華</title></header><body><h1>中環在線：郭樹清「問建行攞失業金」 - 李華華</h1><p>內地四大國有商業銀行，工行（1398）、建行（939）、交行（3328）同中行（3988）嘅大股東都係滙金，無論高層有乜風吹草動，話事權都喺阿爺手。不過間唔中都會傳出某某銀行董事長、行長調任嘅消息，今次傳聞就吹到建行董事長郭樹清身上，據講今次調任，郭總將更上一層樓，棄商從官，接尚福林棒，做中國證監會主席。</p><p>過檔中證監純屬謠言</p><p>噚日建行喺香港舉行業績發佈會，華華嘅行家問郭總，今次係咪佢最後一次主持業績會，事關佢可能要去中證監上任，仲問建行下一任董事長係咪現任行長張建國。點知郭總話純粹謠言，絕對冇呢回事，仲話自己第一次聽到咁嘅傳聞。<br>佢仲不忘搞gag，話自己喺建行繳交失業金、養老金、醫療保險金，一旦失業，就會向建行領失業金。郭總日理萬機，邊有可能失業吖！</p></body></html>