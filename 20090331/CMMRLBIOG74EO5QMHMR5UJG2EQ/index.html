<html><header><meta charset="utf-8"><title>芝麻街最愛Elmo傅穎攬上身</title></header><body><h1>芝麻街最愛Elmo傅穎攬上身</h1><p>「ABCDEFG...」一隻英文字母歌，由幼稚園開始都唱唔少，加上明珠台大熱兒童節目《芝麻街》（SesameStreet）嘅幫助，從小便覺得學英文其實真係唔係咁難。喺九十年代《芝麻街》真係好Hit，放學都要專登去買佢最款嘅文具，記得當年價錢仲要唔平！之後人越大就開始無咁迷卡通人物，直到最近bossini×《芝麻街》系列推出，先至又瘋狂咁買，事關《芝麻街》令我諗起無憂無慮嘅童年，着咗上身仲有番幾分童真，連Theresa（傅穎）都係咁話！<br><br>記者：陳諾堯<br>攝影：林栢鈞</p><p>TheresaLovesElmo！</p><p>好多小朋友細個都好鍾意睇卡通片，應該話大人都係一樣，就連靚女Theresa都唔例外，「我一向都係《芝麻街》Fans，細個有睇開，認識《芝麻街》係因為聽到電視唱英文歌，覺得人物啲聲同個樣都好得意，所以先開始留意，就算到家大個咗諗番都覺得《芝麻街》好有教育意義，教識小朋友好多嘢！」原來Theresa特別鍾意Elmo，覺得佢好Colourful，「記得買過一隻Elmo發聲公仔，係一隻電動Puppet，一按佢個身就可以錄音，好得意！另外細個嘅時候又有着ElmoTee，所以到家都好懷念。今次bossini出《芝麻街》系列，相信好多朋友都會有共鳴，雖然啲衫睇落好似好小朋友，但若果加啲配搭Mix&amp;Match咁着，出嚟嘅效果都可以好型。嚟緊夏天我自己就會襯短褲、短裙同高踭鞋！」&#13;</p><p>女生都愛紅Elmo
</p><p>原來除咗Theresa最愛Elmo之外，好多女性都曾經係Elmo擁躉，可能因為佢係紅色，個樣儍儍哋咁幾Cutie，所以吸引到一大班女粉絲。今次bossini女裝特別多Elmo圖案Items，當中嘅Elmo'sTunic更係大熱，質地舒服當One-piece襯褲着或者當裙着都得，反而有童真之餘又有Style，最啱平日當CasualWear。另外，男裝都唔弱，以CookieMonster同Oscar為主打Characters，感覺有點Vintage，但顏色配搭就較平實。</p><p>BB衫勁得意</p><p>除咗大人有得着《芝麻街》之外，當然唔少得童裝BB衫，身形較Fit嘅女性都可以買160-170碼着。童裝款比大人款仲多，顏色大玩撞色同可愛Cute版BB樣，最得意係嬰兒連身衣款，笠埋頂帽真係成隻真人版Elmo咁！雖然價錢比普通Tee貴，但見到自己BB同《芝麻街》主角一樣咁趣致抵番晒！
</p><p>配件更Cutie</p><p>唔鍾意着《芝麻街》上身但本身又係Fans？唔買衫都有其他Choices！我就會揀實用性高嘅彩色多用袋，圖案實而不華，可當化妝袋、筆袋、NDS袋等都得。另外仲有主角圖案散紙包和Cap帽，包你揀到一件啱心水。</p><p>bossini（23711633）<br>旺角西洋菜街6-12A號</p></body></html>