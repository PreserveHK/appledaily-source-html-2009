<html><header><meta charset="utf-8"><title>官恩娜炮製地獄酸餿粉Kama美食冧客忘形仆</title></header><body><h1>官恩娜炮製地獄酸餿粉<br>Kama美食冧客忘形仆</h1><p>無綫節目《美女廚房》請來羅凱珊（Kama）、官恩娜（Ella）及李彩華（Rain）下廚，主持人方力申勁冧Kama，並在試食後大讚夠甜，不過有地獄廚神之稱的Ella，卻被另一主持人鄭中基狂寸她愛篤人背脊，又稱要打她落二十層地獄。</p><p>無綫節目《美女廚房》前晚在將軍澳電視城錄影，今次負責下廚的嘉賓有羅凱珊、官恩娜及李彩華，而試食的則有郭晉安及黎耀祥，其中主持人方力申在上一集冧完拍檔鄧麗欣，前晚他又狂冧Kama，對她特別照顧，先協助Kama下廚，試食時又要對住Kama才食得落，接着更笑說好甜。</p><p>不忿廚師嘔食物</p><p>Kama大顯身手後，到觀眾席請人試食時，不知她是否太心急，在行梯級時不慎仆倒，幸得一位男觀眾出手相扶。另外，Kama給一名女廚師品嚐時，這位女廚師即時嘔吐出來，在旁的Kama卻忘了身上有收音咪，故不屑地說：「有冇咁誇張呀。」<br>至於Ella在上一輯節目中因為全部負分，故有地獄廚神之稱，今次她自言要破地獄，不過被主持人鄭中基恥笑說：「地獄本來只有十八層，不過為咗你開多兩層。」今次Ella下廚的蛋包金邊粉及辣椒炒大頭蝦，結果得6分，令她開心得又喊又笑，不過她示範切蝦時，以刀切蝦背，於是被鄭中基咬住不放說：「你慣咗篤人背脊，暗算人喎。」</p><p>安仔笑吞過期粉</p><p>鄭中基在試食時將蝦屎食落肚，他即時用紙巾掩嘴：「估唔到做第三集要食屎。」另外兩位評判郭晉安及黎耀祥卻齊指Ella的金邊粉一陣酸餿味，即時要吐出來，安仔還笑指似過期粉，有粉樣但沒粉味。<br>事後Kama接受訪問時說：「我對鞋係斗零踭，所以跣腳跌一跌，可能要睇醫生。」對於廚師吐出她煮的食品，她不忿的說：「我自己有試過啲味，冇事呀，好好味喎，我畀自己8分。」而Ella的地獄廚神卻非浪得虛名，不過她死撐今次沒有負分，是大有進步。<br>此外，Kama昨日到銅鑼灣出席相機活動，她表示平日會自拍將相片放於blog，但她笑言不會作港女自拍動作。問到Kama會否於陳冠希淫照事件後更小心處理親密相片，她說：「我一向都冇影親密照，從來冇人叫我影，所以冇相係唔可以曝光嘅。我會將啲相save喺電腦，如果壞咗會叫朋友幫我整。」<br>採訪：何慧斯　攝影：林德雄</p></body></html>