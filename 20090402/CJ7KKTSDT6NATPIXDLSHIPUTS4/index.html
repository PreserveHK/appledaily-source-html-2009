<html><header><meta charset="utf-8"><title>中環在線：大家樂搵外行陸楷入局 - 李華華</title></header><body><h1>中環在線：大家樂搵外行陸楷入局 - 李華華</h1><p>美容同快餐本嚟風馬牛不相及，但大家樂（341）搵咗莎莎（178）執行董事兼首席財務總監陸楷，坐鎮呢間快餐店一哥嘅董事會，做獨立非執董兼審核委員會成員，都幾有創意。<br>細心嘅讀者或者會記得，上年尾大家樂對手大快活（052），無獨有偶搵咗個同快餐呢行風馬牛不相及嘅人，做獨立非執董兼審核委員會成員，佢就係精電國際（710）行政總裁蔡東豪。</p><p>睇住對手出招</p><p>平時兩大快餐店喺生意上就話亦步亦趨啫，唔通背後就連搵執董都要敵一動我跟住動？<br>咁啱得咁橋，陸楷同蔡東豪有個共通點，蔡東豪之前以原復生做筆名喺《信報》寫財經文章，又做過商業電台營運總裁。<br>至於而陸楷家陣喺莎莎做CFO，以前亦喺Tom.com做財務總監，都算半個傳媒人，而且兩人對上市公司財務都相當熟悉㗎！</p></body></html>