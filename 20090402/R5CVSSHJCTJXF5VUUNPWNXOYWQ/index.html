<html><header><meta charset="utf-8"><title>歌聲魅影一世想念張國榮</title></header><body><h1>歌聲魅影<br>一世想念張國榮</h1><p>「當你唔能夠再擁有嘅時候，你唯一可以做嘅，就係令自己唔好忘記。」西毒歐陽鋒在《東邪西毒》中如是說。六年了。03年4月1日傍晚6時41分，哥哥張國榮在文華酒店24樓一躍而下。抓不住哥哥的身影，我們唯一可以做的，就是不要忘記。每年這天，哥哥生前一眾好友和來自世界各地的哥迷都會走在一起，懷念哥哥的聲與影。<br>「多謝，我希望我永遠都記得你哋。」哥哥曾經說。<br>採訪：胡比、王崇穎、李珮洳<br>攝影：葉君海、陳俊強、黃偉雄</p><p>尖沙嘴文化中心</p><p>昨晚8時，逾千張國榮迷齊集文化中心露天廣場，出席「有心．人．共鳴」張國榮作品致敬晚會，現場播放長約一小時的致敬特輯，回顧張國榮生前親自創作的作品。晚會於8時半開始，現場只容納1千人，但未開始已有近1,200名哥迷進場，大會馬上截龍，但仍有未能進場的哥迷爬高望能一睹哥哥的作品，警方及保安即驅趕，有人失足墮地，一度混亂。<br>致敬晚會由哥哥哼出的《紅》demo版揭開序幕，緊接播放一連串其生前作品片段。片段中，哥哥大談創作心得及心路歷程，並插播其作品和得獎片段，好友陳少寶也有受訪憶述與哥哥合作的故事。至晚上9時許，表演嘉賓林憶蓮出場，先獻唱哥哥作曲的《有心人》，再與倫永亮合唱《當愛已成往事》。<br>憶蓮在台上說：「哥哥係我好好嘅朋友，亦係我好尊重嘅藝人，佢真係一個superstar，頭先聽佢講自己嘅創作，真係好感動，好佩服佢對音樂嘅堅持。」</p><p>中環文華東方酒店</p><p>昨日的文華酒店門外仍舊花蹤處處，來自世界各地的哥迷都來獻花，當中包括穿上印有哥哥肖像T恤的哥迷拍照留念，有家長帶着小朋友來憶故人。傍晚時分，獻花的哥迷越來越多，並移師至文華酒店對面的康樂花園舉行悼念活動。大部份哥迷身穿黑衣，手持蠟燭，神情肅穆。現場放滿花牌，還有HiFi不停播放哥哥的金曲。踏正6時41分，哥迷代表Cindy向全場說：「每年今日，我哋都好懷念哥哥，我哋家帶住沉重嘅心情，祝哥哥喺天上都繼續開心快樂。我哋家開始默哀。」全場靜默。默哀完畢，傳來了HiFi中哥哥的聲音：「多謝，我希望我永遠都記得你哋。」現場哥迷終於忍不住激動痛哭。</p><p>加多利山故居</p><p>哥哥生前最愛蘭花，愛其花期較長耐生長，昨日哥哥的故居加多利山門外，有心人送來了一盆蘭花，還有絡繹不絕的哥迷前來獻花，也有人用手機播放哥哥的經典金曲如《共同渡過》等等。下午3時許，哥哥生前的助手Kenneth和好友連炎輝離開加多利山，至5時左右陸續有人送花籃來，其中一個署名是連炎輝。</p><p>沙田寶福山</p><p>早上約十時左右，陳淑芬、張徹太太和欣宜等帶同鮮花和祭品，前往沙田寶福山紀念館的寶禪堂拜祭哥哥，並向肥姐沈殿霞及羅文致祭。現場還有三名日本哥迷來致祭。拜祭完畢，一行人往化寶，祭品多達十餘包。化寶時，欣宜叫道：「媽咪，收嘢喇！Leslie哥哥，收嘢喇！」眾人表現平靜，間中還有講有笑，就像探望舊朋友那樣自然。</p><p>唐唐活得安好</p><p>張國榮生前人緣甚佳，外間也接受他與同性至愛唐鶴德（唐唐）的親密關係。陳潔靈和任職保險的連炎輝昨日表示近年一直與唐唐保持聯絡，陳潔靈透露生活低調的唐唐近況很好，他閒時愛相約友人打羽毛球，作息健康，活在天堂的哥哥相信也十分放心。</p><p>陳潔靈睹物思人</p><p>「哥哥永遠都喺我心中，佢係一個好可愛又親切嘅人。哥哥好識關心朋友，佢生前送過好多禮物畀我，每件我都好鍾意，好似有佢嘅寫真集、唱片、手鈪同一隻狗仔公仔等等，我全部都放晒喺屋企。我每日都掛住佢，就算佢走咗，我都有保持同唐唐見面，佢家生活得好好，我哋上星期先喺球場見面，有時都會約埋一齊打羽毛球，佢嘅球技比我叻。」
</p><p>周潤發遙祭故友</p><p>「以前對4月1日愚人節冇乜感覺，但自Leslie03年4月1日自殺之後，每一年到呢個日子，諗起呢位故友，心裏會有一陣痛，覺得佢咁有才華，咁年輕就走咗，的確好惋惜。時間過得真係好快，今年已經係Leslie逝世六周年，家我喺北京開緊工拍戲，只有心裏遙祭佢。」</p><p>連炎輝陪伴唐唐</p><p>「今日同Kenneth去咗唐唐屋企食晏，冇煮哥哥特別鍾意食嘅餸菜，只係家常便飯傾吓閒偈，喺屋企門外都有fans送花嚟。唐唐家嘅生活好正常，佢鍾意打吓波打吓羽毛球咁，有時我哋幾班朋友同佢去吓旅行。」</p><p>莫文蔚未曾分離</p><p>「今日我要開工，冇悼念哥哥嘅活動，我覺得今日唔需要特別悼念佢，哥哥無時無刻都喺我心目中，佢佔有一個重要位置。雖然哥哥死咗，但我對佢印象太深，從來都唔覺得佢離開過。」<br><br>採訪：比華利、陳寶明</p></body></html>