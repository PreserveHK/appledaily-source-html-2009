<html><header><meta charset="utf-8"><title>潮牌．墨攻</title></header><body><h1>潮牌．墨攻</h1><p>叫你扮靚靚出街，衫褲鞋襪之外，仲有手袋、首飾加手錶，可能都未能令你想起在面上架上一副黑超。從來，黑超都不是FashionItems的中流砥柱，不過今季開始，黑超界又多隻香爐多隻鬼爭飯碗，潮到震的有VonZipper、Hi-End的有DavidYurman和JilSander，齊齊專攻墨鏡呢一瓣。<br><br>記者：葉雪芯<br>攝影：伍慶泉<br>Model：Cherry@puremodel<br>Makeup&amp;Hair：PhyllisKwok</p><p>VonZipper滑雪鏡變黑超<br></p><p>一開始以滑雪、滑水鏡作為主打的VonZipper，向來得到一眾運動紅人力捧，例如衝浪專家JoelParkinson、Snowboard世界高手TaraDakides、滑板界BuckyLasek都是品牌擁躉，經常戴VZ眼鏡出現。早年無啦啦踩界推出太陽眼鏡已經一鳴驚人，事關VZ眼鏡出名為「安全鏡」，鏡面大小夠百搭，臉大臉小都一樣可戴，加上推出新品的速度不算快，不需期期追新款，荷李活一班大明星如HeidiKlum、JustinTimberlake、黑人RapperKanyeWest、名媛風頭躉ParisHilton等都係Fans，近年更攻入日本，成為濱崎步和倖田來未的御用黑超。而台灣和大陸都有不少VonZipper的追隨者，當地苦無專門店，就惟有上網Bid捱貴貨，網上水貨更被炒至超過二千蚊一副！香港Fans有福了，今次正式有行貨到港，共入了三個系列，當中包括長青好賣的Cookies和Rockford系列，平過水貨幾百蚊仲唔使怕買到假嘢㖭！</p><p>玩完黑超又玩Tee
</p><p>VonZipper另一無厘頭之作，就是出完黑超再出Tee。向來重男輕女的VonZipper，女裝Tee只得四款咁大把，相反男裝Tee連背心則有十款之多。係就係偏心咗啲，女士還是乖乖哋支持VZ太陽眼鏡吧！</p><p>DavidYurman珠寶老大玩超</p><p>今季首次踩入黑超界的仲有美國珠寶老大DavidYurman，難得是設計不假手於人，全部由DavidYurman親自操刀，將招牌扣飾、經典CableBracelet扭紋加寶石的設計元素放上鏡架。珠寶老字號用料華麗，鏡框用18K金或鍍金配純銀、鑽石、瑪瑙、黃玉等，Fans必要捧場。
</p><p>JilSander簡約型牌出超
</p><p>時裝型牌JilSander等咗多年都未見黑超出現，今季終於埋堆，首次推出春季太陽眼鏡系列，與其他貴牌分一杯羮。品牌一向奉行簡約主義，黑超設計貫徹風格，極其量都係玩玩夢幻色彩、奢華物料和流線型設計，啱晒喜歡有型又低調的潮友。
</p><p>p.溥儀眼鏡（36953520）<br>中環置地廣場HarveyNichols2樓HL211B-D號舖<br>j.	<br><br>J-01（28080501）<br>銅鑼灣百德新街57號地下B舖<br><br>e.尊貴視力（28822948）<br>銅鑼灣利園山道63號地下</p></body></html>