<html><header><meta charset="utf-8"><title>專家意見難定牛市重臨</title></header><body><h1>專家意見<br>難定牛市重臨</h1><p>【本報訊】要辨別目前是牛市還是熊市，坊間最常用250天移動平均線（俗稱牛熊分界線），不過專家坦言，平均線往往滯後，「可能跌咗一半，先知係熊市定牛市。」以現時市況，難以確定牛市已經重臨。<br>里昂技術分析員Laurence稱，觀乎以往經驗，甚少人能準確識別大市處於熊市末期抑或牛市初期。以07年為例，恒指9月下旬升至31638點歷史新高，但要到08年1月下旬，港股累跌30%至22500，始正式跌穿牛熊分界線。現時250天線處18263點，「當升到萬八，個個都識出嚟話牛市到啦。牛市初期，只有大戶執到錢，散戶通常唱對台減磅沽貨，到牛三牛四始後知後覺，飛撲入場接火棒。」</p><p>與98年小陽春類同</p><p>新鴻基金融策略師彭偉新直言，無人能準確捕捉牛市一期，「散戶想知係咪牛市，都係想安心買貨。」<br>滙盈證券董事謝明光指出，今年情況與98年股樓齊現小陽春類同。97年港股高位跌近五成後，98年初資金突然回流，令股市及樓市出現小陽春，一季內反彈五成，不過踏入4月初，股樓倒頭向下，恒指更再急插四成，證明是「死貓彈」。</p><p>專家及大行睇中港股市</p><p>城市大學MBA課程主任曾淵滄<br>市場氣氛改善，未破萬六點之前，只能以上落市看待<br><br>瑞銀顧問、基金經理陸東<br>恒指去年跌近一萬點邊緣已見底，今年合理值二萬點<br><br>獨立股評人陳永陸<br>成交配合升市，但下周滙豐供股上板，有機會遇沽壓<br><br>摩根士丹利策略員婁剛<br>近日升過龍，維持中資股中性評級，只宜炒波幅<br><br>高盛中國首席策略師鄧體順<br>投資者宜等待更佳入貨時機，H指料在6000至8900點波動</p></body></html>