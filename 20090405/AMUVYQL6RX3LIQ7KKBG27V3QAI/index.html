<html><header><meta charset="utf-8"><title>倉木麻衣開波失準</title></header><body><h1>倉木麻衣開波失準</h1><p>日本新一季棒球球季，前日正式開鑼。26歲嘅日本女歌手倉木麻衣，前日獲邀請喺大阪巨蛋球場舉行嘅阪神對YAKULT賽事中，擔任開球禮嘉賓兼演唱國歌。倉木當日身穿粉紅色搶眼球衣示人，雖然倉木全力投球，但都唔能夠成功投到球手手上，認真失威。</p><p>麗奈福岡開波</p><p>另一方面，28歲日本女星田中麗奈前日都現身家鄉福岡巨蛋，同樣係為棒球賽主持開球儀式，大展身手。</p></body></html>