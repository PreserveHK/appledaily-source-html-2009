<html><header><meta charset="utf-8"><title>少女組合植樹抵得冷</title></header><body><h1>少女組合植樹抵得冷</h1><p>韓國偶像組合少女時代三位成員Jessica、SeoHyun同SooYoung，噚日現身首爾世宗路出席植樹活動。雖然噚日首爾氣溫只得10度左右，但貪靚嘅三姝已經着單薄春裝示人。三人同fans握手簽名，吸引大班fans捧場，場面好墟冚。另外，大隻佬男歌手金鐘國同組合FTIsland，噚日都喺首爾明洞為環保活動演出。</p></body></html>