<html><header><meta charset="utf-8"><title>中環在線：金山主席脫節知衰 - 李華華</title></header><body><h1>中環在線：金山主席脫節知衰 - 李華華</h1><p>08年係舉世面對金融海嘯嘅一年，亦係金山軟件（3888）上市第一年，之前佢哋公佈08年度業績，盈利升咗87%。喺呢個時勢有咁嘅成績，難怪金山軟件主席兼首席執行官求伯君同華華講：「一直都覺得自己成功。」<br>求伯君88年加入金山，喺深圳開發軟件。當時中國未有中文文字處理軟件，佢開始研發WPS文字處理系統，話開始發展時已覺得會成功，WPS亦一度成為中國最受歡迎嘅文字處理軟件。</p><p>學識執生跟時代變化</p><p>不過，生意又豈能盡如人意，佢話公司有好多失敗經驗，最深刻印象係96年「盤古辦公室系統」，「當時投入龐大，但結果產品唔受市場歡迎，甚至有人話冇聽過。」就係因為咁，佢先知自己同市場脫咗節。做人最緊要知自己有乜嘢不足，然後先識得執生。<br>對於軟件業同公司未來前景，佢話回想十年前定下嘅目標，同今天發展出嚟完全不同，時代變得太快，軟件業嘅變化以「月」做單位，所以「要適應時代嘅變化，（因為）冇人有能力改變時代」。</p></body></html>