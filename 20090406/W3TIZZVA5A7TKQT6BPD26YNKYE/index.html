<html><header><meta charset="utf-8"><title>潮流文化2：50年之最</title></header><body><h1>潮流文化2：50年之最</h1><p>自細有鋪Barbie癮<br><br>BarbieFanClub會長Angie做了BarbieCollector差不多有15年，記得細細個已對Barbie情有獨鍾：「我細個鍾意幫Barbie梳頭造衫，記得有一次媽咪裁咗布幫我哋做衫，點知我又攞咗嚟剪，諗住做衫畀Barbie着。到大個有經濟能力嘅時候，已經開始買啲貴嘅限量版Barbie儲，大概喺99至01年最瘋狂，買咗300個Barbie，絕大部份係限量版。一向我都係情迷古董Barbie，又鍾意去旅行，所以都會周圍去搵心頭好。我間房、書枱等都擺滿Barbie，一見到佢哋就精神晒，我仲會將我嘅BarbieCollection世代相傳，最好就係越來越多人欣賞Barbie，同收集埋第三個TheLifeBallBarbiebyYSL！」<br><br>記者：陳諾堯<br>攝影：伍慶泉</p><p>BarbieFanClub會長Angie，最愛這套06年推出的工作服系列。</p><p>在江西一見鍾情
</p><p>Nicole對Barbie是突如其來的一見鍾情，「4年前有次到江西出Trip，喺機場等搭飛機時去咗間書店睇書，諗住睇吓攝影References，點知見到一本Barbie書，一睇就好似中咗毒咁覺得Barbie好靚，塊面範圍咁細都可以有咁細緻嘅化妝，自己又鍾意影相，如果可以將公仔影到人咁就正喇！之後成日上網搵Barbie，越識越多BarbieFans，於是索性搞FanClub，間唔中一班人出嚟聚吓玩吓Barbie。我哋最想香港官方開番個OfficialBarbieFanClub！」</p><p>Nicole最愛92年的「水神」，綠色代表流動的水，Barbie由呢個開始合番埋個口唔笑。</p><p>芭比之最</p><p>2006年第一套推出的復刻版工作服系列<br>Mattel由1986年至2000年都有出陶瓷系列Barbie，之後用Silkstone物料作代替，摸上手更滑更重身。這套工作服系列於06年一次過推出五款，分別於美國（女傭）、歐洲（護士）、日本（空姐）、香港（老師）和加拿大（侍應）有售，要周圍撲之餘仲要用幾年時間先集齊一套。</p><p>1996年PinkSplendorBarbie（約23.5×16×8.5吋）</p><p>BlackLabel1999年ElizabethTaylorCleopatraBarbie（真人限量版）</p><p>2001年TheMunstersBarbie&amp;KenGiftset（荷李活經典人物系列）<br></p><p>加拿大Alberta省BarbieFanClub限定版<br>全球只推出45隻，亞洲只得1隻，就是在香港推出。</p><p>1998年TheLifeBallBarbiebyVivienneWestwoodHaute-CoutureCollection<br>全球只得1,000隻，一定要去LifeBallEvent先可以親身買到。</p><p>2007年SilkstoneGAWConventionDivaoftheNileBarbie<br>尼羅河女有棺木蓋身，全球只得275隻。</p><p>1999年TheLifeBallBarbiebyChristianLacroixHaute-CoutureCollection<br>限量500隻，現時已炒價過萬，有錢未必買到。</p><p>古董Barbie空群出動</p><p>為慶祝芭比年過半百，由4月9日開始至19日，於海港城將會舉行「粉紅Barbie」大型珍藏展覽，展出180件橫跨不同年代兼最具代表性的限量版芭比。展覽將會分不同主題，包括名設計師系列、荷李活經典人物系列及專為慶祝50周年而推出的「MyFavouriteBarbieDoll」復刻版及珍藏版系列等。粉絲們記得預備相機慢慢影啦！</p><p>復刻版芭比系列（共六款）</p><p>1959TheOriginalTeenageFashionModelBarbie$399.9</p><p>1971MalibuBarbie$399.9</p><p>1977SuperstarBarbie$399.9</p><p>50周年珍藏版（共兩款）</p><p>Black&amp;WhiteBathingSuitBarbie$399.9</p><p>50thAnniversaryBarbie$449.9</p><p>展覽日期︰4月9至19日<br>展覽時間：星期一至五11:00am-8:00pm；星期六、日及公眾假期11:00am-9:00pm<br>展覽地點︰海港城海運大廈展覽大堂<br>售賣點︰各大玩具反斗城分店及SOGO（31856500）</p></body></html>