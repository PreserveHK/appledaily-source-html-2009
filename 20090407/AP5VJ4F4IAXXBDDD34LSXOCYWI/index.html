<html><header><meta charset="utf-8"><title>Spider-Phone老翻紅黑棺材</title></header><body><h1>Spider-Phone老翻紅黑棺材</h1><p>祖國創意，真令人摸唔到底。唔知係香港人井底，還是大陸同胞比較包容，當見到呢部Spider-Phone時，完全唔識畀反應。你以為佢係玩具咩？點知佢係一部切切實實打得出嘅手機。聽清楚，仲要係雙卡、睇MPEG4，問你服未？<br><br>記者︰陸俊雄<br>攝影︰梁細權</p><p>周身蜘蛛網紋</p><p>既然Marvel真係有紅、黑蜘蛛，呢部山寨機亦跟到足，出齊紅黑兩色。正面睇，有對迷死人的蜘蛛眼，有蜘蛛網托底，再細心睇眼上面有三個聽音樂用的快捷鍵。<br>再反一反「底」，竟然光明正大印埋蜘蛛俠圖案，上面有個200萬像素鏡頭，活在蜘蛛網中；呢個網仲要係立體銀色、凸紋來的，唔係普通印上去算數。至於手機兩側都有喇叭，鋼鐵感十足，試過炸得幾大聲，不過側面睇，稍嫌機身厚咗啲。</p><p>扭埋芒無嘢講</p><p>起初也不發現它可扭芒，因為直覺認為不會將蜘蛛俠塊面用來扭，但既然扭得，自然同睇MPEG4有關。扭芒之外，機蓋還可作90度和約170度打開。打開至170度，是用作影相時用，不過只有主鍵盤內才有影相掣，機身外殼上沒有快捷鍵，影相攞角度會有所規限。<br>到打開睇螢幕時，發現鍵盤會亮藍光，而主功能介面製作又夠晒認真，例如在多媒體和電話簿等項目的Icon，都是蜘蛛俠和蜘蛛網等圖案，就算沒有蜘蛛俠，同以紅藍兩色做主色，都幾貫徹始終㗎！</p><p>Profile</p><p>制式︰800M/GSM900/DCS1800/PCS1900<br>支援︰GPRS、WAP<br>相機︰2百萬像素CMOS<br>記憶卡︰T-flash<br>查詢︰Like（23952666）<br>地址︰旺角先達廣場地下G72號鋪</p></body></html>