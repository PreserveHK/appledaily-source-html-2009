<html><header><meta charset="utf-8"><title>Kama坐地起價冇得撈新邦民女陳嘉寶登場即紅</title></header><body><h1>Kama坐地起價冇得撈<br>新邦民女陳嘉寶登場即紅</h1><p>當大家扭開電視機，可有發現一句「易借易還」已不再是那熟悉的聲音？不錯，第二代邦民女羅凱珊（Kama）約滿後，傳因身價急升而沒再續約，取而代之的，是梳了齊蔭頭、眼大大兼貌似楊丞琳的陳嘉寶。「大眼楊丞琳」早前拍攝的兩齣電視廣告近日播出，觀乎其甜到漏的表情，相信她要成為網上新星指日可待。</p><p>羅凱珊前年因拍攝邦民廣告一炮而紅，由寂寂無聞的小女生躍升為炙手可熱的o靚模。今次接Kama棒成為新一代邦民女的陳嘉寶（Anjaylia），是Jamcast模特兒公司的o靚模，入行不夠一年，剛剛才考完高級程度會考。</p><p>網民大讚親切</p><p>現年19歲的陳嘉寶五官標致，外形清麗可人，嘟起嘴時甚有「可愛教主」楊丞琳的影子。去年她曾分別為可口可樂、orbis食品及雀巢雪糕拍攝廣告，今年年初被邦民看中，成為了第三代邦民女。<br>早前「大眼楊丞琳」便拍攝了兩齣邦民廣告，包括「雨中送傘」及「同步過終」，該廣告近日播出，不少網民均在討論區留言大讚她笑容親切誠懇，相信她要像Kama那樣成功彈出並非難事。<br>事實上，Kama當初和邦民合作時，只是普通女model身價，第一輯廣告只收數萬元酬勞，兩年來拍了兩齣廣告，每次續約都有加酬勞，但隨着其人氣十級跳，年初她跟邦民約滿後已沒再續約，有指Kama現時身價太高，邦民寧願平谷新面孔。對此Kama所屬的EliteHK負責人說：「Kama上個月約滿，都有傾過吓續約，其實佢都做咗兩年幾，公司想佢試吓啲新image同新工作，所以冇再傾落去。」</p><p>Kama：我加咗價</p><p>因邦民廣告成名的Kama，昨日表示有看過新一代邦民女的廣告，她在電話中說：「知呀，之前睇到硬照廣告，見到佢嘅相。」換人有否感到不開心？Kama說：「用番我就梗係開心啲，但唔用都唔會唔開心，因為都幾年啦，係時候換吓。我都識得陳嘉寶，佢係拍Disney最後final嘅另一個女仔，覺得佢文靜啲。」不揀Kama，莫非因酬金太貴？她說：「唔知，我係加咗價，但幾多唔知。」<br>撰文：林妃</p></body></html>