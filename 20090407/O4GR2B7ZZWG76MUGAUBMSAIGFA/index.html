<html><header><meta charset="utf-8"><title>傳衞詩行李搜出白粉衞蘭憂妹憔悴眼腫</title></header><body><h1>傳衞詩行李搜出白粉<br>衞蘭憂妹憔悴眼腫</h1><p>【衞詩被囚第43日】衞詩（Jill）與關楚耀（Kelvin）2月24日在日本澀谷區一間雜貨店，因涉嫌盜竊及藏有大麻香煙而被捕，上月28日關楚耀無罪釋放返港，仍被扣留的Jill卻被傳行李內搜出十多包四號海洛英，歸期難定。其胞姊衞蘭（Janice）眼腫腫拒回應事件。</p><p>衞詩於日本涉藏毒案被拘押至今已43日，有消息指她的行李被搜出十多包四號海洛英（俗稱白粉），昨日記者向AMusic查證，發言人沈小姐透過電話說：「我哋有同日本當地律師聯絡過，律師表示現階段有關案情不能透露。」記者追問Jill可會被日本警方起訴？而香港警方是否協助調查？沈小姐說：「呢啲冇回應，不便透露。」</p><p>港警未接日求助</p><p>據知日本於4月25日開始至5月初是黃金周假期，日本律師也希望爭取讓Jill的案件在此前定案，沈小姐謂若有需要經理人陳善之會再赴日本。有報道指日本警方邀請香港警方協助調查Jill的背景及毒品來源，不過據悉香港警方仍未收到日本警方要求協助調查的請求。<br>一直擔心妹妹的衞蘭昨日到新蒲崗為新碟錄音，她一身便服襯黑框眼鏡現身，雖然有化妝但難掩顏容憔悴，當記者上前問及有關報道指Jill涉藏海洛英一事，她一概不作回應。Janice在錄音室大約逗留了兩個多小時便離去，這時見她雙眼紅腫似曾哭過，大批記者繼續追訪，Janice只說：「唔好意思。」隨後便返回家中。<br>同樣到來錄音的雷頌德則表示不清楚Jill的情況，他說：「我未同黎明傾過，無可奉告，都擔心佢，但就唔覺衞蘭心情有影響。我冇見佢錄音時喊，印象中Janice好堅強。」</p><p>蘇永康：最衰係我</p><p>曾在台灣因吸毒被判勒戒的蘇永康，出席在尖沙嘴舉行的二手衫活動，他以過來人身份說：「我講一句，最衰就係我，唔應該喺30幾歲時搞埋啲咁嘅嘢，我係最唔值得原諒，但係全靠社會、傳媒及朋友畀個機會，我先可以做番好。其實大麻定其他毒品都冇話輕重，如果Jill真係有嘅話就要接受當地法律制裁。」<br>此外，關智斌（Kenny）昨日出席活動時表示從沒有想過與張敬軒到日本遊，他說：「之前有同Kelvin講過一齊去日本，不過最後唔成事，我有msn畀Kelvin，佢出嚟認錯好勇敢，真係大個仔。」<br>採訪、攝影：娛樂突發組、李全</p></body></html>