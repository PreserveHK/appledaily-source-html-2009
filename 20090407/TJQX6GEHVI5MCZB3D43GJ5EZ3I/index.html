<html><header><meta charset="utf-8"><title>傳病重入院　兒子趕返港狄娜報平安：家冇事</title></header><body><h1>傳病重入院　兒子趕返港<br>狄娜報平安：家冇事</h1><p>現年64歲、有奇女子稱號的狄娜，被傳患婦科重病，入住跑馬地養和醫院，有消息指其病情不輕，而其變性兒子馬天如（Micheal）也暫將生意放下，由外地趕返港，每日到醫院探望母親。狄娜昨透過秘書表示多謝關心，並自言很平安。</p><p>詞鋒犀利，一生傳奇的奇女子狄娜（原名梁幗馨），最近傳出她因為患上婦科重病，半個月前入住跑馬地養和醫院私家病房。而其已變性為兒子的馬天如得知母親患病後，也急急放下生意，趕返港照顧母親。</p><p>志雲：有得醫嘅</p><p>狄娜昨日透過秘書回應說：「多謝關心，最重要家冇事，總之係平安。我嘅精神幾好，飲食正常，只係要爭取休息時間，因為我為咗工作長時間冇休息。」<br>陳志雲昨日在尖東出席富豪酒店新中菜廳開幕，表示有傳媒查詢才得知狄娜患病，他說：「我都有發短訊畀佢，係噚日sentSMS問候佢，希望佢早日康復，但對方冇覆。」有指狄娜已入住醫院，他說：「傳聞啫，如果唔係真，更加開心啦。就算係真，家科學先進，有得醫嘅。」<br>樂隊DearJane成員之一的Adam（戴乾亨），原來其歌手母親ChristineSamson與狄娜是好朋友，Adam昨日表示不清楚狄娜的病情，因為狄娜的兒子馬天如一向都是與其母親Christine聯絡比較多。Adam說：「我唔清楚呀，連佢係乜病都唔知，我有聽過媽咪提過係唔舒服，其他嘢我都唔敢問啦，只知係近期嘅事。」
</p><p>息影轉戰商界</p><p>狄娜由藝人變商人，她息影之後，轉攻內地的航天事業，為內地機場建立導航系統。直至05年她接受無綫之邀請，以玩票性質主持《百年中國》及《大國崛起》，掀起一輪熱話，之後再淡出娛樂圈繼續生意，而其變性兒子馬天如，則代為打理在歐洲其他地方的業務。<br>採訪：顏英儀、丁寧</p></body></html>