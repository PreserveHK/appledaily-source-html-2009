<html><header><meta charset="utf-8"><title>八卦風：最平汽車後天受訂</title></header><body><h1>八卦風：最平汽車後天受訂</h1><p>金融海嘯肆虐汽車業界，好多大廠都諗計轉攻低價市場，但點鬥，都好難揮低印度全球最平汽車嘅「平霸」地位。Tata早排喺日內瓦車展Show咗部全球最平嘅Nano出嚟，新車只賣十萬盧比（約港幣1.6萬），4月9日開始受訂落單，到今年七月就有車交。Nano外形帶點Smartfortwo嘅Cutie，全車無冷氣、音響、電窗、安全氣囊，製造只依據一個平字。有網友就話萬幾蚊，寧願買架二手日本車好過喎。不過$1.6萬究竟可以係架點樣嘅車，都叫人有啲好奇。<br><br>記者：徐影龍</p><p>網址： http://tatanano.inservices.tatamotors.com/ </p></body></html>