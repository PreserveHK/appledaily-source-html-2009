<html><header><meta charset="utf-8"><title>海嘯不死　美牌浮生</title></header><body><h1>海嘯不死　美牌浮生</h1><p>金融海嘯搞到美國雞毛鴨血，不過在時裝界，一眾美牌依然是大阿哥，連潮童力追的日牌都要睇住美牌個Trend來變。例如StreetFashion，焦點幾時都在美牌身上，奈何在香港一向難搵到一線美牌蹤迹。難得今季終於有多個美牌浮面，包括FranklinandMarshall、PaigePremiumDenim、Signorelli、LyricCulture等攻港，仲要個個都有一班潮星及荷李活明星力撐，睇嚟美牌地位未來仲企得十分硬淨！<br><br>記者：葉雪芯<br>攝影：伍慶泉<br>Model:Tanya@MMHK<br>Makeup&amp;Hair:Meegan&amp;Becky</p><p>熟口熟面F&amp;M校園風</p><p>CollegeLook已經在日本Hit咗幾季，幾乎是美國CampusStyle倒模咁跟住出。有人說在香港想搵美國Style的校園風牌子買少見少，負擔得起貴啲就有RalphLauren，親民版就有Champion，不過依然數埋手指都唔夠十個。到了今季終於唔使咁Dry，多咗個最原汁原味的FranklinandMarshall（下稱F&amp;M）。<br>F&amp;M其實是美國一所十八世紀成立的藝術大學，其後被意大利一班時裝設計師睇中買下名字做品牌之名，仲收購了校服的特許經營權，轉頭推出六十至八十年代Vintage味道的校園風服飾，當中FootballShirt便是他們的招牌貨。F&amp;M在日本亦大有市場，伊勢丹百貨一早就羅致旗下，做得有聲有色；相反在香港，早年輾轉有SelectShop和部份樓上舖入過一批男裝，可惜當年校園風未成氣候瞬間被叮走。今次回歸升價十倍，更登上西武殿堂，男女裝FullCollection返齊，衞衣、Tee、Zip-upJacket大把你揀。據聞F&amp;M的設計師早年曾在Abercrombie&amp;Fitch任職，難怪F&amp;M近幾季亦大有A&amp;F的影子。</p><p>樓上舖藏龍卧虎</p><p>咁大個美國，自然牌子多，要求貴精不貴多的潮人就特別喜歡到中環樓上舖Addiction尋寶，尤其各大料靚低調的美國Denim牌子都可以在此找到。例如有憑PerfectJeansCutting闖出名堂的PaigePremiumDenim；力Sell內衣外穿的PJSalvage；經常與多個不同慈善團體合作兼有一堆荷李活名人紅星撐場的Signorelli；主打音樂Concept的LyricCulture等，難怪連琦琦、AnaR.、AmandaS.等名模都是捧場客。<br>Addiction今季轉玩南加州熱情高溫氣候風格，更加徹底地引入了多個美牌：包括ColourfulFunky的年輕品牌UNIF；懷舊搖滾味重的WornFree；玩藝術品及畫藝圖案Tee的LaurenMoshi和走大膽路線的便服品牌Chaser，啱晒鍾意AmericanStyle的潮女口味。</p><p>s）Seibu（29713888）<br>金鐘太古廣場L1<br><br>a）Addiction（28694883）<br>中環畢打街12號畢打行3樓301-302A</p></body></html>