<html><header><meta charset="utf-8"><title>謝天華搵影帝襯Laughing</title></header><body><h1>謝天華搵影帝襯Laughing</h1><p>謝天華、王喜及石修等昨日於將軍澳電視廣播城為TVB8節目《情迷TVB戲劇之王》錄影，問到謝天華電影版Laughing哥前傳的進度時，他說：「家仲揀緊女主角，佢哋想搵新人，不過要流利廣東話，咁仲好努力傾緊啲影帝級合作。」笑指他連影帝都要作陪襯，他說：「唔好咁敏感，唔係邊個襯邊個，大家係組合。」</p><p>牌匾叫價逾90萬</p><p>早前謝天華接受《志雲飯局》訪問，獲送上以97年版5元硬幣砌成的Laughing字樣牌匾，並放上網上作慈善競投，他說：「頭先有人同我講話今日由萬幾蚊，突然跳到上90幾萬，不過家都check緊係咪惡作劇，真定假都好都開心㗎，因為係為善事。」此外，王喜自言工作未有受金融海嘯影響，反而比以往多，但投資及基金則賬面虧損不少。<br>採訪、攝影：王崇穎</p></body></html>