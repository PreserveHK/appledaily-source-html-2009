<html><header><meta charset="utf-8"><title>湯飯　骨甜肉彈</title></header><body><h1>湯飯　骨甜肉彈</h1><p>通街短裙出籠，印證初夏已至。天氣熱，胃口差，想食得輕鬆，又有米氣到肚，食碗湯飯最醒胃。除了經典的冬瓜湯飯，最新的自家湯飯，又有鎮店豬骨湯配手打豬肉丸湯飯，啖啖自家口味。<br><br>記者：王震遠<br>攝影：陳盛臣、王文忠</p><p>自家原汁原味</p><p>星洲過江龍大食代，一向有如飲食界的百貨公司，中西佳餚包羅萬有。這次集團新上場的，是主打湯飯。名叫「自家湯飯」，煮法也真用上一般家庭式的煮法，食物都不落味精，而用秘製湯底煮食材，以原汁原味見真章。此外，也不像一般餐廳貪快預先準備好食物，即叫即煮，絕非翻熱，吃來味道更新鮮，也更健康。</p><p>鎮店豬骨湯</p><p>落單形式有點像車仔麪，由客人自選配搭湯底和配菜。湯底選擇不很多，共有三款：沙嗲湯、雪菜笋絲湯和豬骨湯。當中的精華豬骨湯，每日以新鮮豬骨連同秘製配料，加上師傅廿年經驗，煲出來的湯底清甜非常，味道跟一般豬骨湯麪截然不同。配菜的選擇有豬手、手打紫菜豬肉丸和魚滑等，少見的湯飯食材，為傳統的湯飯帶來新鮮感。清甜豬骨湯底配手打紫菜豬肉丸湯飯，更是鎮店之寶。湯飯之外，亦照顧到不是飯桶的客人，提供有煙煙韌韌的上海奶油麪和湯年糕。</p><p>手打紫菜豬肉丸</p><p>「自家湯飯」棄用外邊常用的赤肉，以新鮮脢頭豬肉加秘製調味料，再混入紫菜和馬蹄等餡料，師傅親手將豬肉打成肉醬後，逐粒搓成丸狀。豬肉丸放落鎮店的清甜豬骨湯同滾，彈牙無比有嚼勁，不但吃到豬肉爽滑，咬落還有馬蹄爽和紫菜香。</p><p>雪菜笋絲豬手飯$36</p><p>雪菜和笋絲加上豬骨湯底，配煙熏得入味的黑椒豬手切片。雪菜和笋的甘甜和豬骨湯味道很夾。</p><p>沙嗲金菇肥牛湯麪$34</p><p>沙嗲湯底每日新鮮熬製，微辣不嗆喉，配加拿大三角肥牛和金菇，有柯打才即煮，奶油麪夠煙韌。</p><p>順德魚滑湯麪$34</p><p>打邊爐常食的魚滑，配了湯麪來吃，感覺獨特，魚滑即叫即煮，份外新鮮。</p><p>自家湯飯<br>大角嘴奧海城2期地下大食代6號舖<br>查詢：22734920</p><p>松露野菌湯飯矜貴鮮味</p><p>小時候吃中式湯飯，總有冬瓜粒，種下情意結，總覺得有冬瓜粒才是正宗的湯飯。時至今天，原來湯飯早已不再局限於中式的框框，來一個中西合璧，味道更特別。漁喜小菜皇最近新推出四款湯飯，除了經典的冬瓜蟹肉湯飯，還有以豬扒和野菌crossover松露的湯飯，令湯飯變得更矜貴，鮮松露的味道也很配合湯飯的清爽感覺。這裏配湯飯的湯，每日以九肚魚新鮮熬製，加入豆腐同煲，奶白色的魚湯，帶少許膠質，味道香濃。</p><p>鮮松露野菌湯飯$128/鍋</p><p>野菌炸香，以魚湯煨至入味，配招牌魚湯。全素食食材，配了黑松露片更覺鮮味。</p><p>冬瓜生拆蟹肉湯飯$108/鍋</p><p>雞湯將冬瓜煨腍，花蟹烚熟、拆肉。經典清爽湯飯。</p><p>魚湯海皇貴妃湯飯$108/鍋</p><p>配料有蝦粒、帶子粒、勝瓜粒和夜香花，魚湯鮮甜，另加曬乾再炸香的貴妃飯更脆口。</p><p>漁喜小菜皇（21968100）<br>尖沙嘴柯士甸道西1號圓方1樓1028C號舖</p></body></html>