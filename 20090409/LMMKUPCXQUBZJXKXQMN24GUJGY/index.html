<html><header><meta charset="utf-8"><title>窩輪搏擊：紫金回升　敲16296 - 俊樺</title></header><body><h1>窩輪搏擊：紫金回升　敲16296 - 俊樺</h1><p>花旗股市前晚跌超過2巴仙，A股噚日就跌超過3巴仙，喺咁嘅氣氛之下，港股自然難逃一跌，恒指最多跌過600幾點，不過低位有承接，最後跌454點收市，報收14474。10日線發揮支持力，恒指暫時會喺14200至15000之間上落。</p><p>紫金C輪16296：紫金（2899）昨收5.47元，逆市升2.8巴仙，金價反彈，為紫金帶來支持。<br>紫金家貼近10日線，如果金價再升，有機會炒上3月底高位6.26元，再上就睇6.70元，可以諗吓隻C輪16296，現價22仙，有效槓桿1.7倍。<br>正股升上6.70元，16296有機會升上31仙，即係4成升幅，有值博率，正股跌穿4.80元，就沽咗隻輪止蝕。<br>俊樺</p></body></html>