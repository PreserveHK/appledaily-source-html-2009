<html><header><meta charset="utf-8"><title>中環在線：馮國綸花紅漲四成 - 李華華</title></header><body><h1>中環在線：馮國綸花紅漲四成 - 李華華</h1><p>利豐（494）舊年純利下跌21%至24億元，係01年以後首次倒退，不過，底薪冇加兩年嘅董事總經理馮國綸，就同一眾高層一樣，舊年逆市有人工加。<br>根據利豐最新年報，主席馮國經繼續收年度袍金37.9萬元，但係佢細佬馮國綸嘅總年薪就加咗47%，有2962.6萬元，其中最大筆係花紅，加咗四成去到2472.5萬元；而兩年冇加嘅底薪，舊年就加咗1.1倍至480萬元。<br>至於總裁樂裕民舊年嘅總年薪，亦加咗26%，有成2566.8萬元。<br>集團舊年年底曾經傳出話要大裁員，已經引起工會不滿，話佢哋喺現時經濟困境落井下石，今次高層逆市加薪，唔知佢哋有乜感覺呢？</p></body></html>