<html><header><meta charset="utf-8"><title>代理嘩然「未聽過卡片可用嚟請菲傭」</title></header><body><h1>代理嘩然<br>「未聽過卡片可用嚟請菲傭」</h1><p>入境處署理處長趙偉佳昨日公然表示卡片可去當作入息證明文件，惹起外傭代理協會嘩然。香港僱傭代理協會主席張結民指，他從事外傭代理業務33年，從沒有入境處職員告訴他卡片等同入息證明文件，「有冇搞錯！入境處嘅指引都冇寫明話可以用卡片！」他表示，今日將以協會名義去信入境處要求解釋，若處方的確接受卡片，應即時修改指引。<br>身為海外僱傭中心董事的張結民昨日獲悉趙偉佳的言論後大為光火，「我做呢行33年，從未聽過卡片可以用嚟請菲傭！」</p><p>去信入境處促解釋</p><p>他說，不少高官是其顧客，屬高收入一族，「我哋明知佢哋月入超過10萬，如果係咁，我哋使乜做咁多嘢、攞咁多資料去證明佢哋有能力請菲傭！」<br>「如果呢個係政策，應該一早通知我哋；如果呢個係入境處用嘅酌情權，嘩！咁好弊喎，隨時酌情，仲使乜要指引？」他會去信入境處要求解釋。他說，根據入境處指引，僱主想聘請外傭，必須填妥從外國聘用家庭傭工申請書及入境簽證申請書，並夾附所有證明文件（包括入息證明）。若欠交任何所需證明文件，入境處都會退回申請書。<br>本報記者</p></body></html>