<html><header><meta charset="utf-8"><title>驚傷B仔　怕唔見咗謝安琪藉口多多除婚戒</title></header><body><h1>驚傷B仔　怕唔見咗<br>謝安琪藉口多多除婚戒</h1><p>自從謝安琪（Kay）人氣勁升後，便經常傳出和老公張繼聰感情有變，近日更傳兩人離婚，指她已除下結婚戒指。前晚Kay演出音樂會，被問到婚變傳聞時，她輕鬆地否認，並指怕遺失和弄傷小朋友才會除下婚戒。</p><p>謝安琪和男高音莫華倫前晚一同在尖沙嘴郵輪上擔任「經典號．星光維港音樂會」表演嘉賓，名模Rosemary及媽咪、陶傑、李力持、楊崢和王賢誌等均往捧場。</p><p>邀莫華倫任嘉賓</p><p>當晚Kay獨唱兩首歌，隨後再和莫華倫合唱英文歌《Timetosaygoodbye》，Kay唱得有板有眼，獲莫華倫大讚。<br>Kay接受訪問時說：「我以前睇電視見莫華倫演出已經想同佢合作，又希望有機會現場睇，今晚一次實現晒兩個願望。」她透露莫華倫綵排時常提點她，她也趁機邀請他擔任演唱會嘉賓，莫華倫一口答應。Kay希望完成演唱會後可以和家人在郵輪上度假。<br>不過，近日有傳Kay和老公張繼聰離婚，又指她已除下結婚戒指。前晚見Kay也未有戴婚戒，向她求證離婚傳聞時，她一臉輕鬆地說：「吓，話我離婚咁搞笑？唔戴戒指係因為我平時戴好多其他飾物，為咗合襯，有時會除咗婚戒，試過有一次除咗搞到唔見咗，但好彩搵得番，所以家都放喺屋企費事唔見，因為隻戒指紀念價值好高。」</p><p>老公幫練氣紓壓</p><p>Kay又自言粗魯，若戴上戒指很容易弄傷其他人和小朋友，故此決定除下，但就謂張繼聰仍然有戴。問她是否近日太忙而忽略老公？Kay即大晒恩愛說：「梗係唔係，佢成日幫我練氣，又幫我放鬆心情，好緊要㗎。」記者提議她多和老公出現便可以闢謠，她聞言笑笑口說：「係喎，的確係好方法。」<br>採訪：馬建華<br>攝影：陳俊強</p></body></html>