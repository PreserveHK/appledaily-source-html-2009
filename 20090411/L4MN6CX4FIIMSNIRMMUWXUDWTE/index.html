<html><header><meta charset="utf-8"><title>鄭融　PINKCandy</title></header><body><h1>鄭融　PINKCandy</h1><p>迷人Pink，女仔最冧！大女仔鄭融（Stephanie）都鍾意，不要誤會是公主病的粉紅症，此乃今年潮爆粉紅妝。由妝界M.A.C帶頭，先將Sugarsweet的Pink色上嘴，再由臉上延伸至眼瞼，有請Stephanie演繹M.A.C今季最新Sugarsweet系列的誘惑糖果，大家齊吃EyeCandy。<br><br>記者：曾玉瑩<br>攝影：陳陶鈞<br>WardrobebyFendi</p><p>粉色要層次
</p><p>女孩都愛粉紅，不過粉紅妝有時候較難Carry，因為始終粉紅色屬淺色系，容易令眼睛變浮腫及易變「娘」，因此使用春天粉色系列，尤其粉紅色時，就要緊記分明的層次感，以及着重顏色的對比，即學Stephanie粉妝有咩小技巧。</p><p>先筆後粉
</p><p>使用單色眼影，最重要是顏色要有深淺。先用新出的Cream狀眼影筆塗在眼窩，以手指捽勻作底色，再掃上粉紅色眼影粉在眼瞼中央位，加重眼部輪廓感。</p><p>淺綠顯眼形<br></p><p>於粉紅色眼影中，以對比較大的淺綠色眼影粉掃在眼頭位，及由眼頭計起長2/3的下眼線，令眼形突出。</p><p>紅粉菲菲
</p><p>為免顏色太濃太誇張，只需在AppleCheek薄薄打斜向上掃上礦物粉胭脂，即可令膚質看來更滑溜。</p><p>唇膏遮唇色
</p><p>由於粉紅色屬於淺色系列，建議先用實色唇膏打底，遮蓋較深唇色。</p><p>粉紅糖衣
</p><p>在唇膏之上塗唇彩，令唇色更通透立體，全新三色唇彩，可混合使用或慢慢由最底層色調用起。</p><p>甜到入心</p><p>只愛淺嚐甜品的鄭融，與各位美女一樣對甜品又愛又恨，明知狂食會變肥妹，卻又貪其外表可愛甜美，一啖吞落肚甚至比男友的膊頭更滿足。今次M.A.C將甜品內在將近軟化的忌廉，外在甜美的糖衣包裝，種種誘惑都放於Sugarsweet系列裏，唯一不同的是這種Desert只會越用越有色香味！</p><p>其他Toppings</p><p>要這個單色粉紅妝效果更突出，還可配合不同妝物共同使用。</p><p>大女仔小粉絲</p><p>自爆8年前已化妝上學的Stephanie，晨早已選定M.A.C為長期最愛，由她推介三大至愛最適合。</p><p>LiquidEyeliner$150
</p><p>貪其顏色不太誇張又有睇頭，而且Liquid狀易勾起眼線尾。</p><p>淺粉紅色唇膏$125</p><p>Stephanie偏愛實色唇膏，可遮蓋唇深色，且滋潤度有如LipBalm絕不乾。</p><p>淺粉紅色胭脂$165
</p><p>顏色夠自然，塗上薄薄一層就有自然紅潤感，不會太誇張，上鏡都啱用。</p><p>查詢：M.A.C（31019036）</p></body></html>