<html><header><meta charset="utf-8"><title>樂基兒撐黎明有情有義</title></header><body><h1>樂基兒撐黎明有情有義</h1><p>衞詩涉嫌藏毒被捕，稍後於東京接受審訊，其唱片公司Amusic老闆黎明曾為衞詩犯錯而大動肝火，黎明女友樂基兒（Gaile）昨日現身葵芳新都會廣場，出席愛護動物協會的慈善曲奇活動時，卻避談男友會否擔心衞詩被定罪，她只說：「我係局外人，唔方便答，上court就會知道結果。」</p><p>「佢對員工好好」</p><p>問到黎明有否感到不開心時，Gaile力撐男友說：「唔會，不過佢會擔心啲員工，佢對員工好好，會當朋友嘅責任。」Amusic曾聲言若衞詩跟毒品扯上關係便會與她終止合約，Gaile說：「呢啲係佢公司嘅事，我唔會答，呢啲係佢哋嘅決定。」提到關楚耀獲無條件釋放，衞詩卻仍羈押待審，她則說：「我唔知個男仔同女仔乜嘢事，冇乜公唔公平，我關注係希望佢冇事。」<br>昨日Gaile帶同兩隻芝娃娃愛犬Phantom和Tiger出席活動，其中Phantom是黎明送給她的，活動上她與諸葛梓岐一起義賣愛心曲奇，Gaile的fans十分踴躍，火速售罄。問Gaile會否當寵物是她與男友的BB，她笑說：「當然會，有時帶啲狗仔去冲凉，都好似接小朋友放學。」<br>採訪：顏英儀<br>攝影：陳俊強</p></body></html>