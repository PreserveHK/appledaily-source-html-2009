<html><header><meta charset="utf-8"><title>娛圈360：名模戲水樂</title></header><body><h1>娛圈360：名模戲水樂</h1><p>享受陽光與海灘，梗係着得越少越爽。平日晒慣身材和健康膚色的女神，閒時都愛到沙灘戲水來個大解放，擺明車馬請泳客食冰淇淋。樂基兒便曾在峇里島裸曬，而「翻版樂基兒」周秀娜則胸大膽細，只幻想去過天體沙灘。本報記者日前訪問了八位名模，想知她們最愛在那個沙灘曬太陽？咪掛住睇相，睇埋文啦！　撰文：李全</p><p>問題：<br>1.最愛的香港沙灘<br>2.最愛的太陽油牌子、防曬度數<br>3.最愛的泳衣牌子、款式</p><p>周秀娜　幻想天體<br>23歲　33D、23、32</p><p>答案：<br>1.大浪灣<br>2.無特定牌子，防曬50<br>3.ROXY比堅尼<br><br>周秀娜早前在中環大街大巷撕破背心裙變身三點式索女，但大膽如她仍不敢體驗天體浴，她說：「我試過去邁亞密，嗰次都有機會去啲topless嘅沙灘，但後來都唔敢入去，惟有幻想自己去過囉！」</p><p>趙碩之　解帶防痕<br>21歲　36D、24、34</p><p>答案：<br>1.赤柱<br>2.Shiseido，防曬度30<br>3.Kissin'比堅尼<br><br>趙碩之印象最深是到過泰國蘇梅的南幽島（KohNangYuan）玩浮潛，她說：「嗰度嘅水好清，特別喺潮退時會見到珊瑚，真係好靚。」她又提供曬太陽tips：「做完磨砂先去曬，但要搽強啲嘅防曬。想曬到背脊冇泳衣印，我都會解帶曬，但只限於外國。」</p><p>動漫Maggie　誘救生員<br>20歲　34D、25、36</p><p>答案：<br>1.赤柱<br>2.Shiseido，防曬度越高越好<br>3.ROXY比堅尼<br><br>李曼筠（動漫Maggie）去沙灘會盡量避開繁忙時間，但她不太介意被人撩，她說：「試過有次去影相俾一班救生員口花花，但佢哋讚我靚女，我受㗎。」</p><p>Jocelyn　古銅秘技<br>25歲　34、24、35</p><p>答案：<br>1.西貢大浪灣<br>2.HawaiianTropic<br>3.比堅尼<br><br>Jocelyn和老公的足迹遍佈世界各地的海灘，天體海灘也不例外，提到怎樣曬至冇泳衣痕，Jocelyn自有一番見解，她說：「我去沙灘前，會先做一次spraytan，因為俾太陽曬黑其實係好傷皮膚，做完spraytan，我就已經夠顏色，咁我用50度防曬就足夠保護皮膚，又有古銅膚色。」</p><p>熊黛林　得罪老友<br>28歲　33C、24、34</p><p>答案：<br>1.所有香港海灘<br>2.EsteeLauder防UV美白系列<br>3.牌子不拘、比堅尼<br><br>外表開放的熊黛林原來沒膽去天體沙灘，談到不愉快經歷，她說：「試過坐遊艇出海俾人偷影，好唔開心，唔係影咗我着三點式，而係我啲朋友都唔想上鏡，佢哋都有怨我。」</p><p>Kama　生死邊緣<br>20歲　33B、23、34</p><p>答案：<br>1.石澳<br>2.Biotherm，防曬度30<br>3.Quiksilver、Billabong比堅尼<br><br>欺山莫欺水，羅凱珊（Kama）試過在鬼門關徘徊，她說：「有次同兩個女仔一齊游水玩衝浪，點知其中一個原來唔識游水，成個僵硬晒，連我都扯埋落水入面。嗰刻好驚，以為會死㖭！好彩身邊有啲泳客發現我哋，拉番我哋上嚟。」</p><p>樂基兒　峇里裸曬<br>28歲　32A、24、34</p><p>答案：<br>1.淺水灣<br>2.Neutrogena<br>3.RosaCha（巴西牌子）<br><br>鬼妹仔性格的樂基兒提到天體海灘即眉飛色舞，她說：「好耐之前試過同香港一班女model一齊去峇里，嗰次係我第一次topless。第一次嚟講，感覺都OK，唔係好shy，因為我成日喺後台見到佢哋冇着衫。」</p><p>ECupBaby　討厭狂蜂<br>20歲　34E、25、35</p><p>答案：<br>1.石澳<br>2.HawaiianTropic，防曬度50<br>3.ROXY兩件頭泳衣<br><br>擁有ECup上圍的劉欣宜（ECupBaby），去沙灘難免被人注視，她憶起一次不快經歷說：「記得曾經有一次，我哋8個人全女班去沙灘游水，遇到隔籬班後生仔眼望望，又口花花撩我哋，又攞相機影我哋，好討厭，我哋都冇睬佢，等佢哋知難而退。」</p></body></html>