<html><header><meta charset="utf-8"><title>潮流特區：換季通書　宜．不宜</title></header><body><h1>潮流特區：換季通書　宜．不宜</h1><p>金融海嘯下，人人緊縮開支，買衫換季忽然一下子等同敗家惡行，09春夏新裝縱然提早登場，在2月底3月初已經上架，向各方女士招手，更同時提供各式VIP/pre-sale/儲分bonus，惜仍然難敵心理關口。其實消費也是刺激經濟，認清目標，人人都可以smartshopping。這季精明揀手貨是甚麼，你我他要避之則吉的衫褲鞋袋又是甚麼，不妨參考潮人名媛今季的musthave&amp;avoidlist，進貢$$都要啱位。<br>撰文：Gracekelly</p><p>AmandaStrang棉質型tee</p><p>MustHave：<br>EQ:IQ白tee<br>「每年都會買少少名牌，其他襯嘢就唔使咁貴，我自己好鍾意EQ:IQ嘅白tee，因為我好鍾意藍色，所以今年佢哋有啲藍色圖案嘅tee好啱我，夏天咁熱着啲cotton料就最好，我已經着咗呢個牌子4、5年，價錢又好。」<br><br>MustAvoid：<br>窄身闊腳喇叭牛仔褲<br>「如果個褲腳少少闊仲OK，太闊就toomuch，牛仔褲都係最classic嘅款好啲。」</p><p>鄭詩韻向高發展</p><p>MustHave：<br>1.BalmainGladiatorhighheels<br>2.3.1PhillipLim全個系列<br>「今年啲鞋好靚，Balmain同Givenchy嘅Gladiator，勁高，好得人驚，但係好靚，踩高蹺都要照着，仲要快啲着。同埋今年啲鞋好靚，一定要襯番啲plain啲嘅衫，3.1PhillipLim全個collection都係我心水。」<br><br>MustAvoid：<br>蛇皮原色所有配件<br>「我麻麻哋鍾意蛇皮，知佢呢幾季好興，但我都唔得，好怕啲質感，尤其係原色，好驚，真係成條蛇咁，Prada今季染咗色嗰款袋，我都好勉強。」</p><p>　</p><p>何超儀穿出自我</p><p>MustHave：<br>BernhardWillhelm新貨<br>「Musthave嘅唔係一件衫一個手袋，即係唔係特定一件貨，musthave嘅係keep住自己私有化、啱自己心情嘅風格，好似我要用自己錢買嘅都係off牌，好似B仔（BernhardWillhelm）同EmmaCook呢類。」</p><p>MustAvoid：<br>所謂Itbag<br>「要avoid嘅當然係一季鮮、超時興嘅嘢啦，尤其要遠離人有我有、羊群心理嘅itbag，盲目跟風注定會買錯嘢、炒燶貨。」</p><p>黃偉文飄逸男裝
</p><p>MustHave：<br>YSL/Lanvin男裝、吊腳褲<br>「今季覺得個主題係：飄！啲風吹得起嘅，好薄，大件嘅item，好似YSL同Lanvin。另一樣係吊腳褲，係買任何一條褲，都改到腳跟以上一兩吋，唔關牌子事，係關點襯衫嘅事，同埋今季黑白力量少有地弱，反而顏色好強。」<br><br>MustAvoid：<br>全黑打扮、hiphop造型<br>「由頭黑到腳嘅全黑造型，今季可以byebye；hiphop同板仔得個闊字嘅衫褲可以byebye，同埋啲重甸甸嘅男裝衫，都可以byebye喇。」</p><p>邱李茂琪煞食短裙</p><p>MustHave：<br>1.ChristianLouboutin鬆糕底高跟鞋<br>2.Givenchy露膊迷你裙<br>「四、五吋高嘅platformhighheels着一陣就好攰，但真係着到個人對腳好長。Givenchy同Chanel有幾條miniskirt都好靚，露少少膊，都係我想買嘅。」<br><br>MustAvoid：<br>1.任何螢光色物件<br>2.背囊<br>「螢光色雖然今季興，但我會avoid，因為同我面色唔襯，映得我面色唔好。背囊同斜孭袋我都唔啱，因為真係好難襯衫，唔知點用。」</p></body></html>