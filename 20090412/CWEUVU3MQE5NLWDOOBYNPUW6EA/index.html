<html><header><meta charset="utf-8"><title>冷膽穿雲箭：敲心跳50倍主其他 - 戰鬥員A</title></header><body><h1>冷膽穿雲箭：敲心跳50倍主其他 - 戰鬥員A</h1><p>西甲唔少球隊都大打進攻足球，亦係筆者選擇大波膽的心水之選。至於日聯球隊，其實也是以森巴風格為主，加上門將水準唔高，容易失球。<br>川崎前鋒上周中喺亞冠盃終於回復銳利攻擊力本色，作客都大炒中岸水手5蛋，祖尼奴同鄭大世兩位前鋒都有進賬。不過，佢哋作客清水心跳嘅往績幾差，最近5次只得1和4負，而且不乏大波膽，好似06年一季清水心跳就贏過4:3。心跳近期已經解決季初兩場冇入波嘅情況，近3仗都有「士哥」，只要挪威前鋒科迪莊臣及時重拾射門鞋，不難再開大波膽，50倍「主其他」博得過。</p><p>博貝迪斯冧攤贏3:1</p><p>貝迪斯連和5場當中，竟然有兩次出現3:3波膽，但呢個成績都挽救唔到教練查柏路被炒魷嘅命運。周日作客桑坦德由新帥盧古爾斯領軍，貝迪斯班球員隨時會有另一番新景象，而且首循環曾經擊敗過桑坦德3:1，作客贏3:1有29倍，小注一試。<br>最後揀拉科魯尼亞贏馬德里體育會，兩隊都為歐洲賽參賽資格而戰，而拉科魯尼亞今季主場勝仗不少都是大波膽，好似贏桑坦德5:3及維爾瓦4:1都反映他們攻力不俗。至於馬體會更加有條件打進攻足球，阿古路、科蘭及麥斯洛迪古斯等全是攻擊型球員。不過，馬體會近況平平，已經連輸兩仗，故博拉科贏3:2。文：戰鬥員A
</p></body></html>