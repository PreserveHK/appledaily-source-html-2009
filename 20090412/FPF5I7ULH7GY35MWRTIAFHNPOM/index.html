<html><header><meta charset="utf-8"><title>日本藏毒唔使死學友指衞詩算好彩</title></header><body><h1>日本藏毒唔使死<br>學友指衞詩算好彩</h1><p>張學友、陳奕迅（Eason）和梁漢文（Edmond）三個已婚一族，昨日與方力申等人到佐敦一間錄音室，為慶祝佛誕成為香港的公眾假期十周年，錄製歌曲《佛誕吉祥》，新歌會於下月初在紅館舉行的佛教活動上播放，昨日錄音現場有大師向歌手送上佛珠祝福。</p><p>「希望佢判輕啲」</p><p>提到衞詩（Jill）在日本因涉藏毒被拘留及起訴，學友表示希望她能早日返港，他說：「其實佢都算係不幸中嘅大幸，各處鄉村各處例，佢今次喺日本犯事，如果其他地方會有死刑，希望佢可以判輕啲。」他又謂希望今次事件能令年輕人有所警惕。<br>至於唱片公司可能跟Jill解約，學友認為歌手的真正老闆是普羅大眾，最重要是Jill能夠面對外界。會否以這件事教育女兒？學友說：「如果個女十幾歲我會即刻畀單新聞佢睇，但我個只有7、8歲，我怕佢未必能夠完全明白。」Eason則建議衞詩被拘留期間，可以聽王菲早年灌錄的佛教歌曲平靜心靈。<br>收到大師所贈佛珠的Edmond，表示大師主要祝他們健康，問他有否叫對方祝自己早生貴子時，他笑說：「唔好畀壓力我。」在旁的Eason即插嘴說：「佢好努力，佢好多方面都好勁，唔好低估佢實力，係實力股。不過呢排又英超又聯賽，佢邊有時間？」在場有人即提議Edmond「開日場」，Eason又搶着說：「一早開早場之後又要做嘢，好攰喎，你哋唔係男人唔明，女仔都會攰，要休息養好身體，祝福佢。」<br>此外，鄭欣宜傍晚到場錄音時，談到其母沈殿霞生前經常叮囑她小心交朋友，故她以前會把身邊的朋友介紹給媽咪認識，讓她安心。<br>採訪：魯萍<br>攝影：仇志德</p></body></html>