<html><header><meta charset="utf-8"><title>戀上LiveArcade　周秀娜願洗碗</title></header><body><h1>戀上LiveArcade　周秀娜願洗碗</h1><p>憑住出位廣告，最近人氣爆燈，在YouTube亦有極多Fans嘅o靚模周秀娜Chrissie，原來除咗做Model被人影耍家外，打機亦有一手，最近就迷上XB360嘅LiveArcade，有超過400種遊戲任佢揀，而當中心水之選就係《TheDishwasher:DeadSamurai》，夠晒刺激仲可以減工作壓力喎！<br><br>記者：許福合<br>攝影：王文忠
</p><p>《TheDishwasher：DeadSamurai》不死武士</p><p>Chrissie原來都係機迷世家，經常與阿哥玩格鬥遊戲，對《TheDishwasher》特別有興趣，遊戲主角就係一名不死武士「洗碗工」，之所以選這款遊戲，原來因為畫面夠特別，有極重漫畫風格，玩落特別有風味。Chrissie仲讚個主角拎住兩把菜刀當武士刀咁舞好趣怪，主角要一路殺死阻路嘅殭屍和機器人，好考玩家反應同速度。另外，遊戲內有雙人合作模式，一齊合作對付敵人就更緊張刺激。</p><p>開發商：SKAStudios<br>類型：動作<br>玩家：1-2人<br>需MSPoint：800</p><p>最新LiveArcade<br>《HasbroFamilyGameNight》薯仔陪你玩</p><p>這款《HasbroFamilyGameNight》不得不介紹遊戲中經常出現嘅薯仔先生，佢會陪住你闖過每一關。遊戲之中其實會包括多個迷你遊戲，可以玩四子棋、戰艦轟炸、快艇骰子、英文拼字、新版飛行棋及滑行飛行棋。每個玩家都有自己一個獨立空間，只要贏取小遊戲就有機會得到獎盃、家具及擺設，就可以用來裝飾自己遊戲空間。<br><br>開發商：EABrightLight<br>類型：合家歡<br>玩家：1-4人<br>需MSPoint：800</p><p>《UNORUSH》Party必玩</p><p>放假開Party，《UNORUSH》就最適合用來招呼親朋好友，可以同時4人玩，玩法容易掌握，與卡片UNO玩法差不多，要盡快使出手中卡牌，最後電腦會幫玩家紀錄分數，不用玩家再慢慢計。<br><br>開發商：MicrosoftGameStudio<br>類型：紙牌遊戲<br>玩家：1-4人<br>需MSPoint：800</p><p>《Peggle》波子機</p><p>玩法類似波子機，射出波子後目的就要收集最多橙色嘅彩釘，可選用不同能力嘅主角，導致每關亦會有不同變化，玩家除咗挑戰電腦設定75名大師外，更可透過Live作4人對戰，好有趣味性。<br><br>開發商：PopCapGames,Inc<br>類型：謎題<br>玩家：1-2人<br>需MSPoint：800
</p><p>《PuzzleQuest:Galactrix》考智慧</p><p>《PuzzleQuest:Galactrix》將著名遊戲《PuzzleQuest》結合RPG及益智元素結合而成，遊戲內玩家將成為艦長，要組織自己的艦隊、探索數百種武器，並透過拼圖板征服銀河系。單人版遊戲有超過百種任務版圖，而透過Live可作1對1連線對戰。<br><br>開發商：InfiniteInteractive<br>類型：拼圖拼字<br>玩家：1-2人<br>需MSPoint：1600</p><p>查詢：XBOX（800964215）</p></body></html>