<html><header><meta charset="utf-8"><title>Rain搞簽名谷衫</title></header><body><h1>Rain搞簽名谷衫</h1><p>6月會嚟香港搞花生騷谷時裝品牌SIXTOFIVE嘅韓國天王Rain，前日連走兩場，率先為呢個品牌展開第二輪巡迴簽名會。當Rain現身樂天百貨大邱分店時，fans即刻起哄，嚇到主動行埋去握手嘅Rain叫大家唔好逼。Rain之後換上熊仔T恤去到蔚山分店繼續開簽名會，仲同一個小妹妹fans好好傾，噚日佢就輪到去木浦分店，現場同樣人山人海。</p></body></html>