<html><header><meta charset="utf-8"><title>Speedo×CdG　紮染爬上一件頭</title></header><body><h1>Speedo×CdG　紮染爬上一件頭</h1><p>話咁快又到四月中，夏天的步伐越來越近，各大品牌的泳裝都開始陸續登場。而最近Speedo×COMMEdesGARCONS的泳裝就再度上市，一千蚊左右就擁有GARCONS泳衣，好多人畀錢都唔會手軟！而且一件頭泳衣在去年開始已被各大名牌逐一翻煲，仲以為比堅尼永遠流行？Sorry，你Out咗咯！<br><br>記者：陳諾堯<br>攝影：王文忠、黃子偉（部份產品）<br>Model：Maria.P@zmodel.com<br>Makeup&amp;Hair：PhyllisKwok<br></p><p>Speedo×CdG黑色×黃褐色紮染效果露背泳衣$850（g）、BCBGirls啡色高踭凉鞋$1,599（e）</p><p>Speedo×CdG黑色×黃褐色紮染效果泳衣$850（g）</p><p>Speedo×CdG黑白色Monogram露背泳衣$850（g）、BCBGirls白銀色高踭凉鞋$1,499（e）</p><p>Speedo黑色×灰白色Logo泳衣$399（g）</p><p>Speedo×CdG第四度合作</p><p>繼上個夏季Speedo×CdG玩完無縫泳衣之後，今季為第四度合作，在創意方面明顯比上季有心思，一看便能看出是非一般的Speedo泳裝，事關在顏色和圖案方面都很有GARCONS風格。今季主題是紮染及Logo兩大元素，CdG最經典是黑白雙煞，所以在紮染方面，都是用黑色為主調，加上灰色、藍色及淺黃褐色組成紮染效果，令整件泳衣很有藝術效果，LowProfile得來又不失個性。另外，黑白色Monogram就更加易Carry，有潮味之餘，款式經典又長青，最適合鍾意黑白色的潮友。</p><p>泳裝配件大師風範</p><p>首選最靚當然是紮染效果泳裝，因為視覺上最特別，一睇就知係大師級風範。但若果覺得呢款一件頭泳裝太難Carry，但又想擁有呢個系列的話，不妨選擇配件如泳鏡、泳帽和Tee。當中泳鏡和Tee都是不錯的選擇，泳鏡靚在漸變色效果，而Tee就勝在係人都着到，設計簡單之餘又買到個Crossover，價錢又可接受。</p><p>名牌勁推一件頭</p><p>除了比堅尼之外，其實泳裝都有好多選擇，今個夏天就再度興番一件頭。唔好以為一件頭可以遮肥肉，實在一啲都唔易着，最好腳長有腰形嘅先好着，如果唔係會毫無身形，寧願揀番兩件頭！差不多踏入夏季，街上一眾時裝名牌都陸續出泳裝，miumiu和Fendi的一件頭泳衣可謂我的最愛，有花紋得來又Grand，着去沙灘必定殺盡全場！</p><p>Arena深紫色仿寶石Deep-V泳衣$359（a）、BCBGirls蝦肉色×紫粉紅色高踭凉鞋$1,399（e）</p><p>（a）Arena（23106521）<br><br>（b）COMMEdesGARCONS（28695906）<br><br>（c）Escada（29189928）<br><br>（d）Fendi（25241339）<br><br>（e）Millie's（24221268）<br><br>（f）miumiu（34173111）<br><br>（g）Speedo（27304770）</p></body></html>