<html><header><meta charset="utf-8"><title>隔牆有耳：卿姐爆紅趕出新書 - 李八方</title></header><body><h1>隔牆有耳：卿姐爆紅趕出新書 - 李八方</h1><p>卿姐早前喺港大，同被指係「隱形左派」嘅港大學生會會長陳一諤激辯六四，令唔少學生更關心六四嘅歷史，中大、理大近排都相繼邀請卿姐去大學，出席六四論壇。其實都要多謝陳會長，全靠佢，六四20周年嘅氣氛未到5月已經咁熱烈。民主黨今個月26號都會喺旺角搞六四街頭論壇，由於89年當日就係《人民日報》發表四二六歪論嘅日子，卿姐話諗緊係咪要搵部電視，喺現場播番當年呢段歷史。<br>卿姐呢排咁紅，難怪佢諗住喺嚟緊嘅書展推出新書。卿姐對本書嘅內容保持神秘，只透露書名會叫《我在民主黨的日子》。吓？咁快！卿姐坦言，雖然入黨未夠半年，但短有短寫、長有長寫喎。</p></body></html>