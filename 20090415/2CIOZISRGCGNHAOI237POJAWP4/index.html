<html><header><meta charset="utf-8"><title>轆Book：200萬試做上等人　駕馭奢華</title></header><body><h1>轆Book：200萬試做上等人　駕馭奢華</h1><p>充滿駕馭樂趣嘅高性能，設備豪華得有點奢侈。S8集兩者於一身，Audi旗下嘅旗艦級豪華房車，這一部，FullOption，車價逾二百萬！三日兩夜長測，試做上等人。<br><br>記者：梁美甜<br>攝影：譚盈傑<br>模特兒：Vanessa（StageModels）
</p><p>強悍</p><p>S8以A8為基礎，引進意大利超跑大牛Gallardo嘅引擎，5.2公升V10FSI為動力核心，最高馬力及扭力輸出達450匹及540Nm，狂？豈止！車身以ASF鋁合金輕量化物料打造，搭配六前速Tiptronic半自動波箱及招牌quattro全時四驅系統，陶瓷煞車系統以及全時動態四模式氣壓懸掛連無段式電子控制系統，外表睇唔出可以又狂又悍至如此程度。車廠將車定位在高性能版豪華房車，於是乎，以電腦將極速鎖定在250km/h，0-100km/h都只係5.1秒。駕馭得來嗎？又唔係落場砌車，又有多個高科技系統幫手，又豈會難操控呢？本身係超大體形豪華房車，理應要有司機代勞嘅氣派，只係有如此性能又怎能唔留畀自己享受！</p><p>氣派</p><p>撻車，三圓儀錶板指針同步一掃，同時，置於車頭兩側可隱藏式喇叭同步彈出，方向盤亦根據記憶資料同步調整出適當位置，但，整個過程，在寧靜而不知不覺間完成，身旁的友人奇怪地問：「仲唔撻車？」這一剎，我愛上了AudiS8，確切點：是驚嘆！甫見長達5,062mm車身，已被嚇一跳，睇Size已夠晒氣派。跟住嚟全車Alcantara及Valcona雙色真皮座椅連內裝、全套頂級B&amp;O汽車音響Hi-Fi系統、前排雙座椅均擁有14項電動調整功能、自動感應水撥及減光鏡、智能散熱太陽能天窗及電動太陽擋、四區恒溫冷氣等，有品味又夠派頭，唔揸齋坐都豪過人，未夠，係奢侈過人至真！</p><p>1.我同意要先聲奪人，S8響朵標誌唔少得。</p><p>2.鋁合金加指揮燈，Cyber感側鏡有台型。</p><p>3.極為硬朗方正嘅中控錶板鋪排，係剛陽味加科技感！</p><p>4.Fingerprintonetouchmemorysystem連一按式電動啟動裝置，撻車就嚟高科技，感覺超然。</p><p>5.撻車儀錶板指針會先掃描一次，Cool！</p><p>6.選配埋12萬嘅CeramicBrake，耐熱又耐用，高速急煞反應靈敏。</p><p>7.坐上司機位嘅雙色跑椅，14項電動調校，誇張！</p><p>8.Advanced視泊系統，我嘗試去享受呢種信任。</p><p>9.內裝用上野性碳纖，意料之外。</p><p>10.摸住招牌MMI多功能資訊系統及介面，車廂一切，一手掌握。</p><p>11.一撻車，彈出兩個小喇叭，頂級版B&amp;O音響？像示威。</p><p>12.尾箱係真正大得嚇人。</p><p>13.Cup-holder可Keep到凍飲5、6小時，夏天快到，好啱使！</p><p>AudiS85.2規格</p><p>引擎：5,204ccFSIV10引擎<br>馬力：450bhp/7,000rpm<br>扭力：540Nm/3,500rpm<br>傳動：六前速TiptronicDSP波箱連quattro<br>售價：$1,834,000起<br>查詢：合迪汽車（25281862）</p></body></html>