<html><header><meta charset="utf-8"><title>中環在線：黃宏生有望年底放監 - 李華華</title></header><body><h1>中環在線：黃宏生有望年底放監 - 李華華</h1><p>坐咗監4年幾嘅創維數碼（751）創辦人黃宏生，有望年底提早放監。早排創維新產品記者會上，高層放風話黃宏生有望今年底提前假釋出獄，重新帶領創維打天下咁話。<br>黃宏生04年11月被廉署拘捕，06年中被高院裁定串謀盜竊同詐騙上市公司資產等4項罪名成立，判監6年。就算今次佢唔提前假釋，扣除節日假期，出年就期滿出獄。<br>聽創維主席兼CEO張學斌講，黃宏生精神唔錯，好了解公司最新情況，因為佢定期每半個月審閱公司文件，仲堅持喺公司內部刊物寫專欄，鼓勵員工喎。<br>華華相信，黃宏生假釋後都有排忙，因為家陣創維業績麻麻，佢一度寄予厚望嘅手機業務，最後要以一蚊賣盤，搞到血本無歸，機頂盒業務分拆上市又遙遙無期。睇嚟，黃宏生都要花一段時間搞番好間公司。</p></body></html>