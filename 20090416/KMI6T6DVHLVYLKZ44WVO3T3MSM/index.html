<html><header><meta charset="utf-8"><title>玩得合時：環球影城感謝ET</title></header><body><h1>玩得合時：<br>環球影城感謝ET</h1><p>大阪環球影城的遊樂設施ET星際歷險記，將於5月10日收檔，為紀念ET完成佢嘅歷史任務，影城特別搞咗個感謝ET活動，留一個漂亮結尾。你也想惜別ET嗎？5月31日前Send一張自己嘅大頭相去影城手機版官方網頁（http://www.usj.co.jp/et），影城會儲夠一萬張，喺今個暑假整樣嘢畀大家睇！臨別秋波，ET都不忘醒啲好嘢大家：現凡去影城玩ET星際歷險記，就會送張特別版香味探險證畀你拎返屋企！有玩過ET星際歷險記嘅朋友都知道，平時張探險證事後就收番，玩一百次都唔會有一張，所以今次最後機會難能可貴！再見ET，祝你一路順風！我會好好keep住張證㗎嘞！<br><br>記者：劉嘉蕙</p></body></html>