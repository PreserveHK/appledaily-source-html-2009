<html><header><meta charset="utf-8"><title>中環在線：中石油老總冇人工收 - 李華華</title></header><body><h1>中環在線：中石油老總冇人工收 - 李華華</h1><p>華華噚日講過中海油（883）董事長傅成玉嘅千萬年薪要上繳，同樣係中資油股嘅亞洲最賺錢企業中石油（857），情況亦不遑多讓，睇番佢哋新鮮出爐嘅年報，董事長蔣潔敏竟然完全冇人工收，佢07年5月走馬上任嘅大半年都咗91.6萬（人仔．下同）啦，睇落好似好大犧牲噃。<br>熟悉國情嘅專家同華華講，蔣總07年所嘅未必全部自己落袋，好大部份要上繳中央，然後再由阿爺出糧加津貼。今次披露08年就「渣都冇」，唔通望住油田真係可以止肚餓？</p><p>非執董五減一加薪</p><p>至於副董事長周吉平，佢08年51.5萬，因為07年未到任，冇得比較。而6名受薪嘅非執行董事亦難以倖免，好似前特首董伯伯細佬董建成咁，舊年都減薪5.68%至24.9萬；非執董之中只有蔣凡係逆市奇葩，加薪14.03%至56.9萬，唔知佢哋公司係用乜嘢準則加減薪嘞。</p></body></html>