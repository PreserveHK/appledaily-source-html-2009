<html><header><meta charset="utf-8"><title>嫌女人茶煲　抱獨身主義四哥拍廣告：唔賣春藥</title></header><body><h1>嫌女人茶煲　抱獨身主義<br>四哥拍廣告：唔賣春藥</h1><p>綽號謝腎的四哥謝賢，最近成為男性健康食品代言人，昨日更撇下女友夥同青春女模宣傳。四哥老當益壯，不論台上台下均風趣幽默，強調健康食品不是春藥，他又喻女人是茶煲，故他喜愛獨身。</p><p>謝賢最近成為古漢養生精代言人，昨日他到中環宣傳，前妻狄波拉和其丈夫、張文慈、鍾麗淇和袁彌明等均有現身撐場。現年72歲的四哥寶刀未老，當中他對宣傳口號「四哥強腎有計仔」頗有微言，他說：「呢句唔好呀。」追問他口號是否應改為「四哥強腎有女仔」，他笑說：「要女仔做乜，女人係茶煲，我自己獨身主義。」<br>有人笑指健康食品有助男士提升性能力，四哥即強調說：「唔係春藥，我唔可能賣春藥廣告。」問他今次出山酬勞是否很可觀，他即幽默地謂「唔使錢拍」，只是幫老友，問其女友為何不一同拍攝？四哥說：「佢哋出唔起錢囉，我女友好貴㗎。」<br>問四哥近日有否與兒子霆鋒和新抱栢芝聚會？他即謂不要問家庭問題。至於有傳媒再收到針對淫照男角陳冠希的恐嚇信，四哥即交波給狄波拉：「答呢啲唔係我專長，我專答啲無厘頭嘅嘢，你哋問拉姑啦。」</p><p>拉姑冇上霆鋒新居</p><p>拉姑則說：「同案件有關嘅我唔可以亂講，我只可以講家事，呢啲應該告一段落，每個人喺每一件事都有得着，教訓又好，回望又好，放過人即係放過自己。」<br>談到霆鋒和栢芝搬了新居，拉姑透露沒到過新居探訪，她只跟孫兒到公園踩單車食雪糕，要給大家空間。此外，楊超成昨日也有亮相，問他有否就恐嚇信一事與女兒Vincy聯絡，他即謂不擔心女兒安全。<br>採訪：卓寶花<br>攝影：陳慧安</p></body></html>