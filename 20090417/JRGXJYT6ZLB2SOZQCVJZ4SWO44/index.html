<html><header><meta charset="utf-8"><title>方皓玟回復狂野勁脫髮</title></header><body><h1>方皓玟回復狂野勁脫髮</h1><p>樂壇新人方皓玟於下月中推出新碟《UnlockMe》，她有別於以往乖乖女形象，早前更剪短長髮，換上背心短裙，令身邊朋友對她另眼相看，她說：「其實呢個形象先至係真正嘅我，以前公司想我唱啲慘情歌，個形象唔可以太wild，今次我可以做番真我，好多朋友都讚我呢個形象好好睇。」<br>方皓玟為了新形象險些變成光頭，她說：「我漂頭髮漂咗8個鐘，之後啲頭髮係咁斷，斷到好似有病咁，我啲同事都好驚我接受唔到，返到屋企又嚇媽咪一跳。」另外，方皓玟拍攝MV時又被五花大綁，經過多小時的綑綁後換來一身瘀痕，令她叫苦連天。<br>採訪：李珮洳<br>攝影：陳慧安<br>Stylist：KatrinaKok<br>化妝：Charcat<br>髮型：JimmyWhiteofChin.G</p></body></html>