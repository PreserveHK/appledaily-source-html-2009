<html><header><meta charset="utf-8"><title>咪咪開騷賣飛贏志雲</title></header><body><h1>咪咪開騷賣飛贏志雲</h1><p>朱咪咪和許冠英的「金童玉女響屯門」演唱會將於6月2日和3日在屯門大會堂舉行，他們昨日在觀塘出席記者會，更作狀拜堂成親，十分搞笑。監製高志森宣佈該演唱會門票開售幾天，每日銷情均比《志雲飯局》舞台版好，朱咪咪笑說：「死喇，我返TVB實俾人雪藏喇！」</p><p>許冠英扮貓王</p><p>演唱會中，朱咪咪和許冠英除了會唱經典歌外，朱咪咪還會扮阿梅，許冠英則化身貓王和尖沙嘴蘇絲，朱咪咪說：「我扮阿梅都好似㗎，我喺TVB都扮過，其實家仲有好多人鍾意聽懷舊歌，啲朋友搵我訂50張飛，但我未得閒打電話去問主辦單位。」朱咪咪直言90年曾於紅館唱歌，當年上紅館是藝人的最高榮譽，但現時她更喜歡於文化中心及大會堂等細場唱，許冠英說：「係呀，以前上紅館好威，但家好似人人都可以喺紅館開演唱會。」<br>採訪、攝影：林惠卿</p></body></html>