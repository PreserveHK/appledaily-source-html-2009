<html><header><meta charset="utf-8"><title>iPodTouch遙控真車</title></header><body><h1>iPodTouch遙控真車</h1><p>iPodTouch或iPhone嘅用途，可能不外打電話、上網或玩遊戲，最近有位仁兄將一條影片放上YouTube，竟用iPodTouch來遙控一架MazdaRX-8，直情將真車變成遙控車咁玩！<br>原來佢自己寫咗個程式，透過Wi-Fi接連汽車電腦，然後隨時可作遙距啟動引擎及開車尾箱等；此外軟件仲可以顯示汽油量、引擎轉數及溫度等資料，唔知將來會唔會發展到遙控揸車呢？<br><br>記者：許福合</p><p>YouTube網址： http://www.youtube.com/watch?v=xqZj4ArrlhA&amp;feature=player_embedded </p></body></html>