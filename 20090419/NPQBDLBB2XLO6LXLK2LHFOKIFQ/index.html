<html><header><meta charset="utf-8"><title>方中信抱肥B女冧晒</title></header><body><h1>方中信抱肥B女冧晒</h1><p>方中信與莫可欣的愛情結晶品小迦晴，現在已10個月大，面對可愛女兒，方中信一副慈父模樣，小迦晴如今體重20多磅，手瓜起，醫生也吩咐要減肥。早前他們帶小迦晴第一次搭飛機到蘇梅島遊玩，方中信更負責在機上餵奶。</p><p>放棄買車</p><p>方中信昨日在電話中說：「遲啲仲同個女坐郵輪去歐洲，不過我要搵奶粉錢冇份去，冇法啦，我係有責任嘅。」一向愛玩車買名錶的他，為了愛女要犧牲嗜好，他笑說：「我本來想買架電單車，又想買跑車，不過我都要三思，因為要為個女諗先，做爸爸好辛苦㗎，不過見到個女笑我就冧晒。」<br>方中信在金融海嘯投資受重創，其時剛巧女兒出世，他笑說：「我家唔敢再投資，將來個女有冇錢使，就睇佢命中注定啦。」兩夫婦最近又為女兒報讀國際學校，一歲便入學。<br>採訪：丁寧</p></body></html>