<html><header><meta charset="utf-8"><title>八卦風：公仔箱教車</title></header><body><h1>八卦風：公仔箱教車</h1><p>呢次記招星光熠熠，錢嘉樂、李珊珊，仲有口齒伶俐嘅飯局主持人陳志雲同埋賽車界紅人KennethMa！配搭有啲奇怪？原來係FRD同TVB合作製作13集有關賽車同汽車知識嘅節目呢！<br>素來都有落場賽車嘅嘉樂仔，為賽車活動做記招主持一啲都唔奇，奇就奇在連「斯文人」陳志雲Steven都現身，仲帶埋成班藝人撐場就好出奇。「多謝PaulPoon（賽車手潘德俊）導我升仙囉！」查實係Steven指老友阿Paul啟蒙佢對賽車興趣。
</p><p>要求合法賽車</p><p>FRD全名係FormulaRacingDevelopmentLimited，由KennethMa所創辦，為中國先後引入多個賽車賽事以及連續3年與李連杰合作舉行慈善明星房車賽，為壹基金進行籌款。FRD今年就將ClioCupSeries引入中國，成為ClioCupChinaSeries，以最新雷諾第三代Clio作賽，車手有鄒世龍、馬漢華、潘德俊等。<br>記招當日，好多嘉賓都有提出希望政府正視賽車活動，起個賽車場畀有興趣人士合法進行賽車！最啱係，揸嘅同喺街行嘅都安全好多。新加坡同上海都已經係最好證明啦。<br><br>記者：梁美甜<br>攝影：周旭文<br>查詢：FRD（29578833）</p></body></html>