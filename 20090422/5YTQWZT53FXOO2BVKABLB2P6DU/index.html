<html><header><meta charset="utf-8"><title>周秀娜笑談富豪飯局</title></header><body><h1>周秀娜笑談富豪飯局</h1><p>周秀娜（Chrissie）、徐淑敏和組合農夫昨日到九龍灣出席手機活動，近期人氣急升的Chrissie以賽車女郎look示人，大晒長腿。</p><p>否認樹大招風</p><p>Chrissie近日被指與新晉日籍模特兒椋名凜（Rin）不和，更傳椋名凜直指Chrissie開價千萬赴富豪飯局「很cheap」，Chrissie昨日對此笑說：「我本身唔識Rin，又未試過同場工作，所以都唔明白點解寫我哋不和。飯局嗰件事我都係講吓笑，唔好咁認真，我知一定唔會去，所以先會開咁大嘅玩笑。」問到Chrissie是否樹大招風？她又笑笑口說：「我好纖瘦咋，希望大家體諒我咁弱質纖纖。」<br>此外，農夫在台上介紹電話功能時，被司儀問到關於相片的問題時，農夫即說：「唔好問相嘅問題，我哋避咗好耐。」事後他們否認與老闆陳冠希有關，他們說：「講笑啫，無聊講吓。」<br>採訪：何慧斯<br>攝影：林德雄</p></body></html>