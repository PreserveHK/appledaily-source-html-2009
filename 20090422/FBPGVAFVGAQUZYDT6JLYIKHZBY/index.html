<html><header><meta charset="utf-8"><title>衫字經1：闊邊Bra築橋修胸</title></header><body><h1>衫字經1：闊邊Bra築橋修胸</h1><p>正所謂一失足成千古恨，女人萬一戴錯Bra咁就一世？其實戴錯Bra有好多原因，最大嘅原因就係懶，例如明明個Bra戴到鬆晒都照戴！想靚的話，呢啲惡習一定要改，趁住夏天就快到，又係收身減肥嘅時候，今日搵嚟一批有矯形功效但又夠Fashion唔老土嘅收身Bra同收身內衣，正所謂靚住都可以收身！<br><br>記者：陳諾堯<br>攝影：林栢鈞、黃子偉（產品）<br>Model：Kinki@zmodel.com<br>Makeup&amp;Hair：Hilary</p><p>Wacoal淡紫色花花圖案MagicX系列<br>Bra$340<br>Panty$200（d）</p><p>Triumph鮮粉藍色ModernShapes系列<br>Bra$450<br>Panty$118（c）</p><p>BODIBra紮染圖案光面無縫系列<br>Bra$379（a）</p><p>收身Bra加闊Panel</p><p>從前的收身矯形Bra往往只是肉色、黑色、白色和粉紅色等超Plain普通Colours，完全無時尚感，花款又不夠吸引，給人一種只是上了年紀的女人才穿着的感覺。後生女比較勇於嘗試，喜歡多花款顏色，所以最近市面上新推出了一批睇落靚靚一啲都唔老土嘅美體收身胸圍，款式靚之餘又不失其功效。這種胸圍設計通常是肩帶和腋下的Panel位比較闊身，能令胸部得到更佳保護和更Firm。不過價錢當然比普通Bra貴，但係幾百蚊一個Bra就能達致收身功效，要對自己好啲，只要Work就貴一貴都抵！</p><p>加橋加束衣收得快</p><p>戴開收身Bra嘅你都有機會接觸到收身內衣、腰封、束褲和Bridge（橋）等ShapingLingerie，其實需唔需要着收身內衣好視乎個人身形。如果胸形本身唔靚，就可以戴Bridge改善胸形，因為Bridge可以將背部和腋下贅肉收緊，再配番一個啱Size的普通胸圍，收身過程事半功倍。當然要着得舒服，睡覺時不需戴着，要給胸部適當休息。想有番個Curve的話就可以考慮連身束衣，視覺上可以連肚腩仔都收埋！</p><p>查詢：</p><p>（a）BODIBra（27214669）<br>（b）PeachJohn（25776012）<br>（c）Triumph（28905933）<br>（d）Wacoal（28862704）</p></body></html>