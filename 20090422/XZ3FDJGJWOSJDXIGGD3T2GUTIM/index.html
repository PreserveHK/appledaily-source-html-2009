<html><header><meta charset="utf-8"><title>無綫播足本金像獎</title></header><body><h1>無綫播足本金像獎</h1><p>無綫獨家轉播金像獎，事後被指亂剪一通，昨日無綫公佈本周六高清翡翠台，及周日翡翠台的凌晨時分播映絕不刪剪的足本金像獎。<br>陳志雲和謝天華昨在電視城出席活動，陳志雲被問到約滿金像獎，他說：「出年我哋會爭取，但我有個個人想法，唔係代表公司嘅。我覺得金像獎可以畀媒體一齊聯播，唔好話獨家，或者畀公共機構好似港台發訊畀傳媒，以前都試過。」<br>此外，天華Laughing哥牌匾義賣，以底價十倍即55,555元賣出，他說：「係令人興奮嘅數字。」有指黃秋生會演出電影《Laughing哥前傳》，天華說：「我收到通知秋生哥已答應做重要角色，鎮宇未confirm，但秋生話佢有興趣。」<br>採訪、攝影：楊潔雯</p></body></html>