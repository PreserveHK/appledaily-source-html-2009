<html><header><meta charset="utf-8"><title>陳偉霆安排Baby、Kama決鬥</title></header><body><h1>陳偉霆安排Baby、Kama決鬥</h1><p>陳偉霆（William）昨日到新城電台接受訪問，對於女友Angelababy與羅凱珊（Kama）不和的傳聞，William再次挺身力撐女友。</p><p>寸Kama博宣傳</p><p>William說：「Baby係一個唔會講刻薄說話又唔會耍手段嘅人，我都有叫佢小心啲，可能有人搵佢做宣傳，佢選擇唔出聲做得好啱。」他又謂已向節目《大咕窿》監製提議，邀請Angelababy及Kama一起擔任嘉賓，他笑說：「本來想叫o靚模一組，年紀大少少嘅model就另一組，家一係叫Baby同Kama分別領軍，邊個輸嘅就唔可以再講任何嘢。」<br>有消息指Angelababy接工作，其公司會買一送一，加送熊黛林作招徠，對此William表示：「咁真係冇人夠佢公司鬥啦，兩個都係好top嘅model，一個好嘢再送另一個好嘢。」<br>採訪、攝影：李珮洳
</p></body></html>