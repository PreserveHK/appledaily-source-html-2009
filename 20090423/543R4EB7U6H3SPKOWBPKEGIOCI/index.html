<html><header><meta charset="utf-8"><title>極速200km/h不留殘像</title></header><body><h1>極速200km/h不留殘像</h1><p>F-1賽事由馬來西亞轉戰上海！不過一般LCDTV僅支援50-100Hz，要欣賞200km/h的F-1，畫面難免閃爍！LG針對反應時間出咗部LH45，採用現時最快嘅TrueMotion200Hz影像技術，莫講賽車、超動感電影都難佢唔到！<br><br>記者：陳國輝<br>攝影：王文忠</p><p>LH45共有55"、47"以及42"三款大尺寸型號。即場示範播荷李活CG電影《SpeedRacer》，啟動200Hz後，部份超動感鏡頭例如片彎、甩尾等動作，大致上都唔覺有閃爍或窒格情況。<br></p><p>插USB睇高清DivX
</p><p>LH45內置現時最流行嘅iDTV，佢仲支援到DivX-HD，只要從網上單撈高清電影，抄落「手指」就一插即播，現場用55"機示範，無論畫質、速度都屬可接受範圍，咁搞法，遲吓隨時連Blu-ray都可以慳番。</p></body></html>