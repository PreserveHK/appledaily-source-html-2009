<html><header><meta charset="utf-8"><title>中環在線：王石難改大嘴作風 - 李華華</title></header><body><h1>中環在線：王石難改大嘴作風 - 李華華</h1><p>國內地產龍頭萬科嘅主席王石，一向都語不驚人誓不休。口出狂言嘅代價唔細，好似佢舊年因為汶川地震，講咗句「慈善不能成為企業負擔」，加埋發表嘅「拐點論」，就令佢個人同埋萬科形象一齊大插水，搞到呢位曾被推崇為「最令人尊敬企業家」，要多次出嚟同公眾道歉。</p><p>58歲自認青澀</p><p>華華噚日睇到內地《新京報》報道，話現年58歲嘅王石，認為當時自己「還很青澀」，以後會約束言行，同埋過濾博客內容。咁係咪代表王石會「封嘴」？相信都幾難，因為話口未完，直率嘅佢又有新言論發表，佢話：「萬科要做行業標準制訂者，並要喺可預見的時間內，將市場佔有率提升至4%，甚至6到8%。」<br>王石過往嘅一言一行都有力影響整個市場，唔知今次言論會唔會令佢帶到驚喜畀大家呢？</p></body></html>