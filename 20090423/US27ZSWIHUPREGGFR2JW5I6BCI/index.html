<html><header><meta charset="utf-8"><title>中環在線：時富搵保險猛人坐鎮 - 李華華</title></header><body><h1>中環在線：時富搵保險猛人坐鎮 - 李華華</h1><p>多年前做過消費者委員會委員，成日出嚟見傳媒嘅阮德添，噚日有新工，時富金融（510）宣佈，委任佢做旗下財務策劃部門──時富泛德財務策劃執行董事。阮生將會負責制訂時富泛德嘅整體業務發展策略，協助公司喺中港發展財富管理市場。<br>阮德添做咗保險同財富管理超過20年，服務過嘅公司包括怡和保險、保險顧問公司Marsh&amp;McLennan、新鴻基證券、加怡人壽保險同AIG等，又做過機場管理局，擔任商業服務總經理，可以話身經百戰。</p><p>拓中港財富管理</p><p>今次證券行時富發大嚟搞財富管理，可能係睇啱近排金融海嘯嘅影響仍未完全擺脫，市場對財務策劃有需求，而且阮生嘅理財規劃師（CFP）資格喺國內獲認可，可幫時富發展內地市場。</p></body></html>