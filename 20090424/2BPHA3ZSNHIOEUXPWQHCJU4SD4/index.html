<html><header><meta charset="utf-8"><title>500D登陸香港！</title></header><body><h1>500D登陸香港！</h1><p>5DMarkⅡ後，C記另一加入高清入門──500D終於賣街。可換鏡頭拍短片的單反，已是新趨勢，而且500D拍片時有自動對焦；玩1,920×1,080最高解像可拍12分鐘；次一級用1,280×720，更長至18分鐘。<br>基本功能比450D改進不少，先是1,510萬像素APS-C尺寸CMOS，而且新加入鏡頭周邊亮度自動修正功能，針對用廣角鏡時出現的黑角現象。</p><p>對應BG-E5手柄</p><p>試用手感係太輕太細，這也是入門機的死症，但好彩支援原廠BG-E5直度手柄，不失為加磅妙法。淨Body要等到5月，現賣Kit裝要跟18-55mmf/3.5-5.6；預計5月將另有18-200mm嘅Kit裝，但價錢必過萬，真係要好好諗吓。</p><p>Profile</p><p>有效像素：1,510萬像素<br>螢幕︰3"（920,000點）<br>ISO︰100至12,800<br>機身重量︰480g<br>體積︰128.8×97.5×61.9mm</p><p>同場加映<br>D10深水榴彈</p><p>DC仔嗰邊仲有部PowerShotD10推出，1,210萬像素CCD配DIGIC4；玩防水、防撞、防塵和抗低溫，擺明係旅遊機。實試1.22米FreeFalling都無有怕。而且更新加自動眨眼偵測功能，捉犯咁捉，將眨眼搞事者框出來。</p></body></html>