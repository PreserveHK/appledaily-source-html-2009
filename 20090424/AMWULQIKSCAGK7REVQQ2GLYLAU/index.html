<html><header><meta charset="utf-8"><title>梁安琪駁斥成龍奴才論</title></header><body><h1>梁安琪駁斥成龍奴才論</h1><p>姚書軼及陳嘉容昨日以模特兒身份，在金鐘出席愛彼錶女皇盃抽籤排位活動，賭王何鴻燊四姨太梁安琪代表丈夫名下兩匹愛駒「爆冷」及「爆炸」抽籤，結果分別抽得第一和第三檔，四姨太自覺滿意，即做出V字勝利手勢。</p><p>愛駒抽得好檔</p><p>四姨太說：「噚晚（即前晚）賭王已經吩咐叫我抽靚啲，之後我問過啲專業馬評家，佢哋就話抽四、五檔好啲。」問到有報道指超雲拍拖，她說：「我冇問佢呢啲嘢。」其女超盈也蜜運中，她則說：「佢返咗英國啦，細路仔點都應該係學業行先，第日選科我希望佢讀法律。」<br>至於成龍指港台人民太多自由，多自由會亂，要管的言論，四姨太說：「我冇留意呢件事，佢唔係咁講嘛？每個地方都有自己法制，家港澳兩地都咁好環境，有自由又有經濟，太多自由會亂就見仁見智，國家開放係好事。」<br>採訪、攝影：RitaLeung
</p></body></html>