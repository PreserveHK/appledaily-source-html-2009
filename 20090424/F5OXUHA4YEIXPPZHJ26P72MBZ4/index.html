<html><header><meta charset="utf-8"><title>阿里父親逃過起訴</title></header><body><h1>阿里父親逃過起訴</h1><p>金像電影《一百萬零一夜》（SlumdogMillionaire）嘅印度女童星阿里（RubinaAli左）最近被爸爸菲克（RafiqQureshi右）非法販賣事件暫時告一段落，當地警方經調查之後，表示冇證據菲克賣女，因此冇人被捕，亦唔會落案，換句話講菲克已經被證明係清白。希望阿里一家唔好再發生咁多事，可以令佢好好成長。</p></body></html>