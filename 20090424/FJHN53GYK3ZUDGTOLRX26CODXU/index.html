<html><header><meta charset="utf-8"><title>隔牆有耳：黃成智做番真正社工 - 李八方</title></header><body><h1>隔牆有耳：黃成智做番真正社工 - 李八方</h1><p>白鴿黨黃成智被揭發沒有續期社工註冊，卻照用社工專業名義參選，搞出一場風波，事後佢補鑊到社會工作者註冊局辦理手續，相關手續已辦妥，八方噚日發現，局方網頁已有黃成智「恢復」社工註冊資料，註冊日期至明年4月。<br>黃成智話為免日後再發生同樣事件，已轉以自動轉賬方式每年繳交註冊費用，「直接了當，唔使成日心掛掛。」佢又話自己經常唔記得交各種雜費，被抄牌五次都唔記得交罰款，結果要雙倍懲罰，白白進貢庫房，十分肉赤，日後會交由助理幫佢交錢，應該可以慳一筆。聽日有人舉行「反智大遊行」，連做丁屋買賣嘅新界地產商會都要加入，令人費解。</p></body></html>