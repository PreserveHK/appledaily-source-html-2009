<html><header><meta charset="utf-8"><title>靚聲村姑忽然修眉</title></header><body><h1>靚聲村姑忽然修眉</h1><p>英國靚聲村姑蘇珊博伊爾（SusanBoyle）一舉一動每日成為全英傳媒採訪對象。以蓬鬆髮型、粗眉及村姑look馳名嘅佢，繼前日忽轉新形象以姬蒂摩絲（KateMoss）潮look上街後，噚日繼續變靚，將一雙原本又粗又濃嘅眼眉修幼，佢話︰「我要改善我嘅衣着同體重，進行地獄式健身令上台時更好睇。」</p></body></html>