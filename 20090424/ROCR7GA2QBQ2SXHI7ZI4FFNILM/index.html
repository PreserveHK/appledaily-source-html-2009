<html><header><meta charset="utf-8"><title>馮仁昭四圍超：鄧萃雯笑吳卓羲鼻涕蟲</title></header><body><h1>馮仁昭四圍超：鄧萃雯笑吳卓羲鼻涕蟲</h1><p>無綫新劇《巾幗梟雄》一班演員鄧萃雯、黎耀祥同吳卓羲噚日喺上水宣傳，日前有報道話吳卓羲中蟲降，佢笑住回應：「我不知幾健康，唔好再圍繞呢個報道，下次就會有曱甴出嚟，如果呢啲嘢真係發生喺我身上，就唔會喺雜誌出現，會喺報紙頭版。你問我有冇影響心情，我就照樣同朋友食嘢睇戲，唔通我出街遮住個鼻。」鄧萃雯仲話：「儍㗎，咁搞笑，鼻出蟲，鼻涕蟲呀？」</p></body></html>