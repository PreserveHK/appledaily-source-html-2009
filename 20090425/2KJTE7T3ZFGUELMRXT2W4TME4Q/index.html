<html><header><meta charset="utf-8"><title>好食消息：台灣夜市節原汁台味</title></header><body><h1>好食消息：台灣夜市節原汁台味</h1><p>珍珠奶茶、麪線、大雞排攻陷整個香港，可見港人對台式小食有幾瘋狂。預計今日人潮將由MK殺到入將軍澳，皆因上年逼爆的台灣夜市節又返嚟啦！16個檔口全部由台灣直飛到港，熱辣辣周氏蝦捲、魷魚羮、度小月擔仔麪，味道與台灣的一樣，港人吃慣的黑橋牌香腸、鳳梨酥當然唔少得，不能錯過的還有黑鮪魚壽司、肉糉同入口即溶的水果雪花冰！想買手信？又有《海角七号》的馬拉桑小米酒。真係兜一圈已經飽到上心口，食上癮？未夠喉？買定下個weekend的機票飛一轉台灣吧！<br><br>記者、攝影：吳允冲</p><p>度小月擔仔麪<br></p><p>湯鮮麪滑，惹味肉燥仲可買罐裝返屋企自己煮！</p><p>「東港城台灣夜市節」</p><p>地點：坑口站東港城1樓<br>日期：今日、明日下午1時至晚上9時</p><p>慈善美食券：$10元，每張可換一款小食<br>超級優惠美食套票：$80一次過品嚐16款小食<br>（每日限量50張）</p></body></html>