<html><header><meta charset="utf-8"><title>Laughing哥上台壯膽古巨基個唱示愛Fans狂噓</title></header><body><h1>Laughing哥上台壯膽<br>古巨基個唱示愛Fans狂噓</h1><p>一連6場「古巨基EYEFEVER2009」前晚在紅館揭開序幕，向來舞技麻麻的基仔竟一展身手，大跳探戈及八十年代風味的勁舞。他又在台上發表愛的宣言，不過對象不是其緋聞女友助手Lorraine，而是fans，在場一眾歌迷都忍不住報以噓聲。</p><p>古巨基的一連6場個人演唱會前晚在紅館開鑼，他今次大玩視覺效果，舞台背景以白色為主，整晚投射出大量圖案配合不同歌曲，而入場觀眾均獲發一副立體眼鏡，演唱會上播放了一段基仔與Angelababy合拍的短片，觀眾戴上眼鏡後就可以看到極富立體感的雪花、紙蜻蜓、鑽石戒指及鮮花等。<br>基仔在演唱會上又一展其驚人舞藝，先與性感女舞伴大跳探戈，其間他拿成龍的霸王洗髮水廣告開玩笑，說：「為咗呢part舞我梳咗個霸王頭，初時我係拒絕，正常人唔會有呢個頭。整咗呢個頭之後，很黑很柔很亮很痕，動L。」</p><p>全場觀眾起立同舞</p><p>之後在dancefever部份，基仔唱出幾首快歌，配合八十年代風味的勁舞，全場歌迷看得站起來又唱又跳。基仔在台上說：「未試過全場人企晒起身同我一齊跳，今晚真係奇蹟呀！」<br>而演唱會的另一個高潮位，就是嘉賓Laughing哥謝天華出場，現場響起劇集《學警狙擊》主題曲前奏時，所有觀眾已大叫Laughing哥，謝天華與基仔合唱一曲後，便大鬥金句，天華說出其《學》劇中的金句「上帝要你滅亡，必先令你瘋狂」，爛gag王基仔即以「得閒食個橙，啲頭髮生到落腳板」回應。其後基仔透露天華的太太是他的同學，加上Laughing哥近期大熱，故邀請天華擔任嘉賓。及後謝天華獻唱《聽海》一曲，演唱前他不忘發揮Laughing本色說：「我連五蚊都帶埋上嚟，公就唱快歌，字就唱慢歌。」</p><p>「有好親密嘅另一半」</p><p>至演唱會尾聲，基仔突然讀出一段愛的宣言，令所有歌迷不停尖叫拍掌大叫結婚，基仔說：「入行以嚟我有好親密嘅另一半，係圈外人，佢OK靚又純品，出騷佢會陪住我，唔如意會支持我，唔經唔覺已15年。」此時在場有人大叫Lorraine的名字，怎料基仔續說：「我從來冇大膽流露對佢嘅情感，家我會毫不猶豫同佢講我愛你，以後有人問起我，我會攬住佢介紹，佢姓李，單字一個地，佢叫你哋。」歌迷即時報以噓聲。<br>事後問到基仔會否將「你哋」改為Lorraine？他說：「呢個係設計台詞，呢part係用嚟多謝fans，我都聽到有人叫Lorraine個名，可能佢哋會叫足6場。」<br>採訪：李珮洳　攝影：葉君海</p><p>基仔EYEFEVER歌曲</p><p>1.《錢錢錢錢》<br>2.《年年有今日》<br>3.《花灑》<br>4.《幾時再見》/《下次再見》<br>5.《歡樂今宵》<br>6.《啦啦》/《藍天後白雲》<br>7.《眼睛不能沒眼淚》<br>8.《大師作品》<br>9.《叮噹》<br>10.《大雄》<br>11.《羅馬假期》<br>12.《順風車》<br>13.《煞科》<br>14.《失憶周末》<br>15.《友共情》<br>16.《重覆犯錯》<br>17.《愛與誠》<br>18.《黑白變奏》（與謝天華合唱）<br>19.《聽海》（謝天華獨唱）<br>20.《為你鍾情》<br>21.《妳的名字我的姓氏》<br>22.《愛回家》<br>23.《陪著你走》<br>24.《一生何求》<br>25.《始終會行運》<br>26.《以你為榮》<br>27.《愛得太遲》　Encore<br>28.《必殺技》　Encore<br>29.《勁歌金曲》　Encore</p></body></html>