<html><header><meta charset="utf-8"><title>伊藤由奈親親港迷</title></header><body><h1>伊藤由奈親親港迷</h1><p>日本女歌手伊藤由奈前晚喺觀塘apm商場出席新碟發佈會，佢表現友善，除咗用廣東話同fans打招呼外，仲落台同fans影大合照，又拎住大會送嘅小手袋行貓步。陳柏宇上台獻花，伊藤大讚佢靚仔，話唔介意交換電話。伊藤之後獻唱首本名曲《EndlessStory》同舉行拍照會，佢請咗100位fans上台，當中有小朋友同學生妹，伊藤仲收到中式禮餅。</p></body></html>