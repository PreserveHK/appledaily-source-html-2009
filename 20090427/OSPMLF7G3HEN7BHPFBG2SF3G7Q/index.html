<html><header><meta charset="utf-8"><title>超雲怕嫁唔出</title></header><body><h1>超雲怕嫁唔出</h1><p>賭王何鴻燊昨日和四姨太梁安琪入馬場，前晚他就和三姨太陳婉珍，在澳門出席澳門茂名同鄉總會舉辦的澳門回歸10周年晚會，女兒超雲及四姨太梁安琪都有出席，但在賭王與三姨太入席前已離開。超雲早前與何厚鏵姪兒何敬豐傳緋聞，但其後遭何敬豐否認，更謂不覺超雲靚女，問她可會生氣？她笑說：「各花入各眼，冇所謂啦，我哋一向係朋友。」她謂以後會和異性避忌點，以免令人誤會，她說：「如果以後都咁樣，我都驚會嫁唔出！」</p><p>禁超儀拍鹹片</p><p>此外，賭王昨日在沙田馬場時，否認打本一億給超儀拍片，他說：「冇啲咁嘅事，我一向都唔主張佢拍電影，我想佢攞獎，但唔想佢拍啲鹹濕戲（指三級片），賭片冇問題，其他就唔好，我想佢拍正經片。」<br>採訪：JessicaNgan</p></body></html>