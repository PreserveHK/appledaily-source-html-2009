<html><header><meta charset="utf-8"><title>眼鏡．色相</title></header><body><h1>眼鏡．色相</h1><p>做明星，喜歡戴墨鏡，一心諗住唔想俾人認得，不過除下眼鏡見到素顏樣隨時更嚇人。若要除低眼鏡同樣見得人，無論戴眼鏡或墨鏡，內裏也要修飾，化靚妝之餘仲要襯埋眼鏡框顏色。因為家陣年輕人愛扮潮，明明不是近視，也硬要戴上七彩眼鏡框出街，既然戴眼鏡是潮流，妝容怎能不跟潮流走？<br><br>記者：郭佩韻<br>攝影：伍慶泉<br>Model：ZeliaZhong@Starzpeople　Makeup&amp;Hair：HilaryHui<br>Wardrobe：ni.cokara@giNo.319-320</p><p>黑框╳啡眼　夠Cool</p><p>黑框眼鏡最普遍，以單色啡系眼影做立體眼妝最夾，因為黑框眼鏡較酷，化得太彩色，妝感跟眼鏡會不配合。想誇一點可以用深淺啡色眼影，一深一淺做到類似煙熏眼效果亦可。</p><p>LolaLipArt#GroovyBaby$170<br><br>唇妝不用太搶眼，以唇彩做到透明水潤唇效果便已足夠。</p><p>TonyMoly三色眼影粉$100<br><br>三色啡色眼影，有齊光影及深淺啡色，方便打造眼形輪廓，適合平日戴黑框眼鏡時化眼妝用。
</p><p>綠框╳黃眼　夠Feminine</p><p>綠框眼鏡偏向浮誇，膚色偏黑的人都襯得起，眼妝可以襯黃色。由於顏色較難持久，建議化眼妝前先用Cream狀眼影打底。至於唇妝則可用帶橙唇色跟綠色成對比，令整個妝感更Lady。</p><p>ShuUemuraPressedEyeShadow#M600$140
</p><p>TonyMoly單色眼影粉#06$45<br><br>以草綠色襯黃色，兩色要掃至融和。
</p><p>NarsOutsiderLipstick$210<br><br>帶橙底的唇膏更能突出綠色眼鏡框。
</p><p>粉紅框╳紫藍眼　夠Young</p><p>粉紅框是白皙肌膚的專利，眼妝可選帶紫藍色眼影，令整個TotalLook不至於一味只有粉紅。唇妝建議用超水潤唇彩，M.A.C新出唇彩近似水狀，塗上唇很有水潤感，絕對適合夏天妝容。</p><p>M.A.CSeeThruLipColour#SecretCrush$125
</p><p>唇妝可揀水潤而顯色的唇彩。
</p><p>NarsSingleEyeshadow#Tropic$195<br><br>想浮誇一點，可選Nars帶閃藍眼影。
</p><p>底妝要輕要薄</p><p>戴眼鏡的女生，化妝時必會換上隱形眼鏡，其實只要注意底妝不太厚，而且不黐過長假睫毛，戴眼鏡也可以化妝。底妝建議用液狀偏薄身粉底，又或者用有色打底霜後上碎粉，做個輕便底妝就足夠。
</p><p>查詢：</p><p>TonyMoly（27900781）<br><br>Lola（28335157）<br><br>shuuemura（36953117）<br><br>Nars（25233805）<br><br>M.A.C（31019036）<br><br>gi（31885273）<br><br>Eyedonist眼鏡專門店（25775018）</p></body></html>