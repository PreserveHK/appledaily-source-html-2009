<html><header><meta charset="utf-8"><title>先達巡場：日系機齊插水
</title></header><body><h1>先達巡場：日系機齊插水
</h1><p>近期和Phone又Hit番，例如好缺嗰隻SH-04A，另外台灣版WX-T923（即係923SH）亦剛抵達機場，挾繁體中文威勢，炒高至$5,680，根本唔知係咪有價有市！總之為求清貨，水貨佬立即主動將上幾季嘅存貨，全線勁減晒你冷！據店長講，當中以櫻花紅N705i最搶手，曾造高至$4,880，最近跌到$3,280，家$2,880就有偈傾。</p><p>如SO905iCS（$1,980）以及粉紅色N906iμ（$2,880），均大減$1,000發售。</p><p>摩記行水通吃</p><p>呢排各大廠動靜多多，就連Motorola亦特別多搞作，好似行貨啱啱推出ZN300，雖然內置300萬像素只係普通貨色，但DC介面加埋機側嘅影相鍵設計，睇落有幾分專業；水貨亦唔執輸，日前返咗部新型號叫Z10，聽個名就知佢係Z8師兄弟，同門關係難怪外形咁似，加埋像素由200萬輕微跳升至320萬，整體唔多突破。</p><p>（a）Like（23915552）<br>（b）Motorola（25063888）</p></body></html>