<html><header><meta charset="utf-8"><title>自由盃大勢：篤定出線戰意成疑　甘美奧D「博」得過 - 藍鑽石</title></header><body><h1>自由盃大勢：篤定出線戰意成疑　甘美奧D「博」得過 - 藍鑽石</h1><p>南美自由盃G組甘美奧迎戰哥倫比亞的博亞卡捷高，換轉是平時，一定貼甘美奧，問題是該巴西名牌已篤定首名，博乜？此戰可扒冷博客隊保不敗而回，既然馬會足智彩只開「主客和」，值得取個偏冷的4.15倍D。藍鑽石</p><p>朗拿甸奴母會甘美奧近期主場幾乎無敵手，但沒必要贏的比賽，戰意始終令人存疑。其實博亞卡捷高和波亦不一定出線（一旦智利大學同日贏波，兩隊同分便須計算得失球），但不敗是「基本消費」。<br>該支哥倫比亞兵團以年輕球員為主，鬥心十足，而阿根廷籍的「10號仔」簡尼奧是小保加的優良品種，今屆表現突出，上仗自由盃分組賽對奧羅拉便先開紀錄。另外，博軍是役有守將馬希查停賽，然此君今屆賽事已兩度被逐，正宗茅躉；某程度上，其缺陣反而令球隊防線除去一枚計時炸彈。甘美奧主場不易被打敗，但在目前情況下討個和波又未必太難。</p><p>聖羅倫素主場有和味</p><p>同日H組聖羅倫素主場對秘魯體育大學，主隊頹極，今仗就算贏波亦出線無望，而秘魯體育大學取1分則肯定出線，目標鮮明得多，而且該支以名將蘇蘭奴為核心的球隊，近況穩定，入球不多時失球亦不多，預計這1分可望手到拿來，從而可以次名成績出線。此戰同樣可吼個D。</p><p>主客和/主客和過關</p><p>星期二6甘美奧和（4.15）<br>星期二6甘美奧和（4.15）x<br>星期二7聖羅倫素和（3.4）2x3</p></body></html>