<html><header><meta charset="utf-8"><title>狗仔隊專寵Lindsay紅唇</title></header><body><h1>狗仔隊專寵Lindsay紅唇</h1><p>每個人着衫都有自己一套，如果性格較Subtle，未必接受到太誇張的款式；相反性格活潑好動，就會咩Style都肯一試。而狗仔隊追訪目標荷李活潮星LindsayLohan，性格玩得癲得又跳得，美牌Fornarina自然找上佢，將今季SmartChicStyle發揮到淋漓盡致，兼且紅唇Print滿場飛！<br><br>記者：陳諾堯<br>攝影：王文忠<br>Model：Maria.P@zmodel.com<br>Makeup&amp;Hair：PhyllisKwok<br>場地鳴謝：thehabitatlounge（29070888）<br>http://www.sheltercensus.com</p><p>Lindsay做代言</p><p>Fornarina一向都無代言人，今季就搵嚟美國狗仔隊最愛追訪的潮星LindsayLohan做代言，令整個品牌看上去更Young更性感，當然更想有Noise。早排Lindsay時肥時瘦，雜誌影到佢又煙又酒，生活頹廢，但近排就狀態回勇，瞓身演繹美式索女Look！</p><p>Haime黑色暗花×CupcakeMonogram背心裙$1,590、Amethyst黑色×銀色蝴蝶結高踭凉鞋<br>$1,290（a）</p><p>Conny深藍色公雞吊飾開胸Top$1,490、Spoon黑色高腰短褲$990、Scarlett紅色×藍色公雞圖案高踭鞋$1,290（a）</p><p>Honolulu白色×紅藍花花露背吊帶裙$1,390（a）</p><p>Brick深綠色色丁料Y-backTop$1,590、Gwenda淺藍色牛仔短裙$1,390、Amethyst黑色×銀色蝴蝶結高踭凉鞋$1,290（a）</p><p>黃色×紅綠色花花毛巾料吊帶裙$1,700（b）</p><p>CutieSmart圖案打頭陣</p><p>近呢一兩年可愛圖案如嘴唇、Cupcake、星星等都好興，行一轉銅記都搵到唔少呢類型圖案嘅衣飾。不過經LindsayLohan着過的紅唇Print一定同唇唔同命，必成搶手貨！Fornarina的SS09系列除咗衫上面主打紅唇Print之類可愛圖案，Cutting、質料同顏色都襯得好型，着上身唔會Over咗，好有CutieSmart型格。日頭出街襯短打，夜晚襯番條SkinnyJeans加個Clutch，一件衫兩個Look，最啱繁忙嘅HKLadies！</p><p>一件頭Details有睇頭</p><p>一到夏天熱辣辣，唔少女仔都鍾意着One-piece，貪方便之餘肥瘦都Carry到，最重要係夠凉爽，飄逸有Summer感覺。Fornarina夏日One-piece裙都有好多款，靚在件件都有特別之處，Details位做到足，就咁着條One-piece裙都唔覺太齋。推介Kris深藍×紅色針織暗花圖案One-piece裙，着上身好睇，但切忌有小肚腩。</p><p>Juicy大玩花哩碌</p><p>另一受歡迎美牌JuicyCouture，於今個Summer都玩盡花哩碌圖案同夏日鮮色，繼續推出招牌毛巾料系列。鍾意着TubeDress嘅不妨試吓今季出品嘅毛巾裙，因為着上身舒服又唔焗，去沙灘或出海船P都啱。另外，薄身中袖連身裙都係HitItems，睇落成熟些少，但仍不失夏日風情。</p><p>查詢：<br>（a）Fornarina（25060991）<br>（b）JuicyCouture（35862017）</p></body></html>