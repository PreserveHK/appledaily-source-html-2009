<html><header><meta charset="utf-8"><title>中環在線：地鐵救火英雄從商 - 李華華</title></header><body><h1>中環在線：地鐵救火英雄從商 - 李華華</h1><p>04年地鐵救火英雄季詩傑，冇做政務官（AO）後投身商界，東光集團（8150）噚日公佈，委任呢位現年33歲嘅前AO做獨立非執行董事，下月7日生效。</p><p>做埋東光獨董</p><p>擁有大律師資格、身兼社民連成員嘅季詩傑，家喺本港一間上市公司做總經理。東光話，季詩傑喺05年辭去AO職務，由於做過灣仔助理民政事務專員、經濟發展及勞工局助理秘書長，同埋衞生褔利及食物局助理秘書長，擁有處理制訂公共政策及危機管理經驗，亦都熟悉同內地各級政府機關及國際組織嘅溝通模式。<br>今年初，季詩傑一度積極考慮出選區議會，不過後來冇成事，但以佢咁嘅年紀，日後喺政界同商界，睇怕都應該有大把發展機會啦！</p></body></html>