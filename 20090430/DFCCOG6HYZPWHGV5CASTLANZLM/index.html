<html><header><meta charset="utf-8"><title>官恩娜認與闊少睇戲</title></header><body><h1>官恩娜認與闊少睇戲</h1><p>近日被指搭上億萬闊少的官恩娜，昨日穿上性感低胸裝，與黃家強到金鐘出席「傷健同心齊Jam歌」活動。對於被指在停車場內啜爆闊少，官恩娜斬釘截鐵表示兩人情同兄弟，堅稱兩人不是拍拖。<br>官恩娜說：「我哋冇錫，冇拖手，亦都唔係拍拖，佢只係我識咗十幾年嘅朋友，嗰日只係約出嚟睇戲，平日都只係幾個月先見一次，我有去信要求周刊澄清㗎，唔係就考慮採取法律行動，因為會好影響我形象。」</p><p>家強闢謠</p><p>另外，黃家強和黃貫中屢傳不和，家強表示與他合作開騷，他亦到過對方的Band房，並強調兩人友情不變，他說：「不和係傳媒炒作，如果我咁好戲，唔該大家就請我拍戲啦。」<br>採訪：林妃<br>攝影：陳順禎
</p></body></html>