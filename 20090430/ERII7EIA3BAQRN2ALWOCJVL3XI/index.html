<html><header><meta charset="utf-8"><title>Baby日本掃平貨</title></header><body><h1>Baby日本掃平貨</h1><p>Angelababy每月都要到日本拍攝雜誌專輯，她最近一次赴日，被邀出席LV和村上隆的廣告片發佈會，Baby獲LV贊助一襲露背黑裙出席，開心地和品牌高層及村上隆等逐一合照，她說：「我一向好鍾意村上隆作品，覺得好得意，佢哋仲送咗一個村上隆紀念品畀我，好開心。」</p><p>買26件衫</p><p>Baby表示每次到日本公幹，都會大肆shopping掃貨，她今次順道出席便服品牌Forever21開幕，遇上宣佈離婚後首次亮相公開活動的名模富永愛和日本女星後藤真希等，Baby說：「後藤真希教我講日文，我就教佢講幾句廣東話，之後仲狂掃咗好多新衫，買咗26件嘢，只係30,000日圓，即係唔使3,000元，好抵！」<br>採訪：LawWaiMan
</p></body></html>