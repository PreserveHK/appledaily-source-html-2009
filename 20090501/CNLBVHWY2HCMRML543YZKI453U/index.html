<html><header><meta charset="utf-8"><title>黎明認炒衞詩撇爛賬</title></header><body><h1>黎明認炒衞詩撇爛賬</h1><p>衞詩（Jill）在日本承認藏毒，被判緩刑後返港，Amusic揸弗人黎明（Leon）昨日到海洋公園出席活動時開腔證實已和Jill解約，他謂這個決定不易做，卻不肯透露私底下有否原諒Jill。</p><p>「唔會追還錢」</p><p>Leon說：「想簡單講個實質答案，再提對Jill同我都唔開心。由第一次我出嚟話唔容許呢啲事，第二次就話明確發生事嘅話就解約，呢個係必然同正常。世界上有得必有失，呢個常規冇改變過，對Jill嚟講呢個係公司應該有嘅立場。」<br>有傳Leon打算追Jill欠款，又指衞蘭（Janice）要續約代妹還債，Leon說：「銀行都會有爛賬需要撇賬，唔會追Janice同Jill還錢，連日本律師費都會撇賬。」Jill雖已成棄將，但Leon似乎口硬心軟：「家再落去就係Jill經理人公司安排，佢同經理人陳善之做番同事，咁要睇佢公司有冇幕後、電影或者其他機會。」<br>Leon自言有一瞬間失望過，但覺得這件事除了對Janice、同事和傳媒不公平外，對楊千嬅也很不公平。Leon又讚Janice明事理，沒刻意為妹求情，Leon還祝Jill：「塞翁失馬，焉知非福。」此外，Janice前晚到中環試鞋，與店員有講有笑，表現輕鬆。<br>採訪：藍文浩<br>攝影：陳順禎、娛樂突發組</p></body></html>