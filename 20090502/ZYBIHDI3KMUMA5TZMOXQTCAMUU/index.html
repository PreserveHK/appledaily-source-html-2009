<html><header><meta charset="utf-8"><title>搜集病人資料如集郵　再伺機落手專訪：A小姐爆羅在醫院選目標</title></header><body><h1>搜集病人資料如集郵　再伺機落手<br>專訪：A小姐爆羅在醫院選目標</h1><p>「我唔想再有其他病人受害！」魔鬼醫生羅文友被醫委會無限期停牌，關鍵在於受害人A小姐肯挺身出庭指證。A小姐向本報親述遭羅文友迷姦及禁錮經過，更指他曾與多名精神科病人有不尋常的關係，事前像集郵般在醫院搜集目標病人的資料標貼，再等待時機下手。</p><p>羅診症時頻問她性經驗</p><p>樣貌娟好、身形纖瘦的A小姐，今年30多歲，多年前與丈夫結婚，由台灣來港，合力打理內地工廠的生意。12年前她發現丈夫有外遇，離婚收場。她一度情緒抑鬱，企圖跳樓自殺，被送到聯合醫院內科病房，再轉到精神科，遇上魔鬼醫生羅文友。<br>A小姐在香港除了前夫外沒有任何親人，同時患有甲狀腺癌、紅斑狼瘡、心臟病等多種疾病。<br>羅文友為她診症期間，多次問及其性經驗及與前夫的性關係，由於事主從前夫身上感染性病，羅文友曾託詞婦科醫生工作繁忙，為她進行婦科檢查，令A非常反感。<br>A住院期間多次要求出院，兩個多星期後，羅文友把她接回家，當時羅已與妻子分房睡，妻子住二樓，羅住三樓，A說：「第一晚佢問我食咗藥未，我話未食，佢就畀藥我食，跟住我就覺得頭暈同眼瞓。佢就問我可唔可以畀佢錫一啖，我拒絕他，但全個身冇晒力。佢扶咗我上三樓，瞓佢張床，同我上床。」</p><p>多次向她餵藥後性侵犯</p><p>此後，羅文友多次趁妻子上班，向A餵藥，然後作出性侵犯，「佢銀包入面都有，話係胃藥嚟。佢有時話我個胃唔舒服，畀我食完啲藥後成個人混混沌沌。」她為保護自己，多次偽裝已吞下藥物，其後向藥房查問才得知那些是精神科藥物，並非胃藥。A更向記者出示多張相片，其中一張羅文友與A小姐均全身赤裸。<br>另一張相片更令人震驚，相中有一張貼有多張病人資料標貼的紙張。<br>A小姐指，羅文友專向失婚、患情緒病或智商較低的女病人下手。他在醫院選了目標後，就會偷取其病人資料標貼，在家中作記錄，再伺機下手，「好似掟飛鏢咁，利用佢係醫生嘅關係去接觸病人，同佢哋食飯、玩……。」
</p><p>羅：我想做咪帶佢返嚟</p><p>A小姐曾目擊羅文友與其他女病人發生親密行為，女事主大多神智不清，「我喺佢房門口見到佢摸個女人大髀，佢哋見到我就即刻分開，佢（羅）同我講：『佢係我病人，我想做咪帶佢返嚟。』」今次醫委會聆訊中，除了A小姐外，其他四名受害病人均不願出庭作證，她相信受害人數一定不只此數。<br>自羅文友得悉她向醫委會投訴後，黑暗日子更無日無之，「佢有時恐嚇我，有時又求我，係咁喊，話我咁做佢會冇咗個牌，叫我要感激佢，當報恩。」她又指06年羅在錦繡花園一單位把她禁錮兩星期，不讓她進食，令她輕了10多磅，「佢唔准我郁，只准笑，要我跪喺度求佢，令我好大壓力。」</p><p>「多方投訴冇人幫到我」</p><p>結果她在羅上班時爬窗逃走，「佢當我係性伴侶，我對性冇興趣，都唔鍾意做愛，好辛苦，我唔想再過咁嘅日子。」事後她多次向精神科醫生、心理學家及社工投訴，「但佢哋當我精神病人，以為我亂講，冇人可以幫到我。」<br>羅文友30年前由緬甸來港，是普通科醫生，並非精神科專科，醫委會開審前，在高健醫療集團執業。羅是緬甸華僑醫生會理事，妻子在麻醉科工作，長女亦是杏林中人，是普通科醫生，曾主理激光美容及運動醫學，近年因在健身中心教授泰拳健康舞獲雜誌訪問，羅文友及妻子亦有亮相支持，二人表現融洽恩愛，並無異樣，除了長女外，二人尚有兩名兒子。<br>本報記者</p></body></html>