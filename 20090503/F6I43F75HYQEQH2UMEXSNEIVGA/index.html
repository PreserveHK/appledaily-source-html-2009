<html><header><meta charset="utf-8"><title>漂亮白牛</title></header><body><h1>漂亮白牛</h1><p>StoneBleachDenim喺六、七十年代已經好Hit，潮流興復古，今個夏天又拎番出嚟玩，仲越玩越淺色越近白，最好係有啲爛，咁先至夠型！如果平日行街有留意開其他人衣着，一定會留意到一般香港女生都好少着太淺色嘅牛仔褲，因為個個都話怕着得自己肥，抑或心裏是朝着零號進發?其實成日買牛仔褲都係藍色，實在太厭倦了，趁住最近全球因H1N1而心情低落，不如幫自己轉個Look，唔好終日着得陰陰沉沉，為自己增添幾分生氣吧！<br><br>記者：陳諾堯　<br>攝影：王文忠　<br>Model：DaianeKish@zmodel.com<br>Makeup&amp;Hair：YenYeung</p><p>BleachyWhite窄牛主流</p><p>雖然話今期主流興玩Boyfriend'sJeans，褲形傾向比較闊身，如果係身形高瘦嘅咁先會Carry得好睇，起碼出到Manly同Authority嘅感覺。另一個主流Trend就係夏天Hit爆的淺白色BleachyWhite牛，當然淺到白色仲要貼晒身一定難着得好睇，但總好過太Baggy令整個Style睇落毫無線條，無晒女性美。如果鍾意有番啲S-Shape嘅你，MissSixty嘅EmmyJeans就啱晒；如果自問有纖長美腿的話，就梗係着CheapMonday啦！唔想太Girlie都可以選擇闊腳款，襯對Wedge或者平底凉鞋都夠Smart，講真Mix&amp;Match得好，漂白或磨白牛都唔會着肥人！</p><p>GUESS淺藍色牛仔Waistcoat售價待定（b）<br>MissSixty啡色KelciePrintTee$1,050（e）<br>Killah黃白色吊腳SkinnyLibertyJeans$950（c）<br>白色高踭鞋（Stylist'sOwn）</p><p>MissSixty啡×綠×粉紅Yoyce透視背心$1,290（e）<br>GUESS藍白色牛仔短褲售價待定（b）</p><p>MissSixty紫黃色Shay-LeeTop售價待定（e）<br>Levi's淺藍白色Diva短牛仔裙$699（d）<br>白色高踭鞋（Stylist'sOwn）</p><p>桃紅色PatternedTubeTop（Stylist'sOwn）<br>Killah黑色磨白Catnit牛仔短褲$850（c）</p><p>短打晒膚色</p><p>一向普通的Denim顏色已真是太普通，趁住嚟緊Summer不如為自己改變一下形象，試吓着新色，可能一試便會愛上呢！記者本身膚色偏向古銅，所以每逢夏天都鍾意着淺色衣飾，特別係淺色近乎白嘅短牛，一來唔吸熱，二來更加能夠凸顯出膚色的對比，成個人感覺健康啲同Sharp醒啲。今季我就睇中Siwy嘅白色爛短牛，個Feel夠Raw又唔太貼身。如果覺得呢種款太Wild，不妨試試Levi's嘅BabyBlue顏色斯文薄身短牛，質地似斜布褲，一定唔焗身，最重要係有現時大熱的復古味道。</p><p>查詢：<br>（a）Bauhaus（28386228）<br>（b）GUESS（34228568）<br>（c）Killah（31840616）<br>（d）Levi's（25751125）<br>（e）MissSixty（28920905）</p></body></html>