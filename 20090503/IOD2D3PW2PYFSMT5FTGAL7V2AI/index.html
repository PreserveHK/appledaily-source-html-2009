<html><header><meta charset="utf-8"><title>李民浩冧fans手都軟</title></header><body><h1>李民浩冧fans手都軟</h1><p>韓國男星李民浩憑人氣劇《花樣男子》而人氣爆燈，成為新一代少女殺手。噚日李民浩喺首爾嘅樂天百貨公司舉行簽名會，就吸引過百女fans冒雨捧場，令百貨公司逼到人山人海。雖然李民浩婉拒fans合照要求，但改以握手代替，真係握到手都軟埋，但一樣令各fans冧爆離場。</p></body></html>