<html><header><meta charset="utf-8"><title>你的回應</title></header><body><h1>你的回應</h1><p>今日〈你想知想講想問？〉問題見刊各版，請即上《蘋果》網頁http://appledaily.atnext.com留言喇！或電郵至mailto:focusgroup@appledaily.com傳真：37112411　手機短訊：63836568本欄會選登部份讀者的回應。</p><p>●香港前晚確診一名墨西哥遊客感染豬流感，灣仔維景酒店230名住客、訪客及100名職員被隔離。你對此感到擔心嗎？<br>我覺得今次新加坡就醒啦，一早就拒絕墨人入境。不過，香港又要講形象，一定唔會咁做。──果樹草<br>大陸人衞生意識咁低，而且好似仲未吸取當年沙士教訓咁，下一個國家爆發好可能係中國，跟住又自由行，帶嚟香港。好恐怖！──CL222<br>誰是源頭都冇所謂，大家都唔想。中了招的人，自己也無可奈何。惟有加倍自愛和提高警覺來面對和提防。──963963<br><br>●一名建築師前日駕駛直升機載着8歲兒子，當飛返飛行總會時失事墜機，撞向100米外停車場上的旅遊巴車頭。你對此意外有何看法？<br>難為個老竇仲笑笑口，個仔就嚇到儍！──龍劍飛<br>好彩三人都只受輕傷。──HKwoman<br>家根本呢個地方就唔再適合做直升機升降，因為家有好多高樓大廈喺附近，今次就話撞咗去停車場啫，下次唔知會唔會撞民居喎，到時真係不堪設想。唔該政府、民航處要好好考慮吓呢個問題，唔好要有意外發生先識做嘢……──鸚鵡之父</p></body></html>