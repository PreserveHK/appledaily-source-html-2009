<html><header><meta charset="utf-8"><title>豬流感恐慌　業主拒買家睇樓二手成交勁跌50%　有業主劈價出貨</title></header><body><h1>豬流感恐慌　業主拒買家睇樓<br>二手成交勁跌50%　有業主劈價出貨</h1><p>【本報訊】豬流感襲港，樓市即降溫。由於不少業主驚聞這世紀病毒會人傳人，至少有3個大屋苑出現業主拒絕買家睇樓情況，加上部份買家又臨時縮沙不睇樓，在本港確診首宗豬流感後翌日，整體二手成交勁跌50%，四個藍籌屋苑零成文，天水圍嘉湖山莊有業主劈價近半成出貨。<br>記者：朱連峰<br></p><p>由於豬流感會人傳人，中原地產助理區域經理湛志強表示，為防中招，觀塘麗港城有20%業主為不讓買家睇樓而封盤，其餘放盤業主部份更要求代理帶客睇樓時，必須戴口罩，否則「唔開門」。他又指，自本港出現首宗豬流感確診後，麗港城至少有一半睇樓客取消睇樓，令到屋苑交投近乎停頓。</p><p>憂樓價大跌暫緩入市</p><p>香港置業高級物業顧問林耀文表示，紅磡黃埔花園及海逸豪園，也有20%業主拒絕買家上門睇樓。<br>業主謝絕睇樓，加上不少買家都擔心今次豬流感會演變成03年沙士翻版，無論對經濟以至樓市造成極大衝擊，故暫緩入市，影響成交。觀塘麗港城、藍田滙景花園、鰂魚涌太古城及康怡花園，昨日錄得零成交，荔枝角美孚新邨只得1宗買賣。<br>利嘉閣地產董事總經理廖偉強表示，豬流感影響下，難免對樓市造成影響，買家傾向觀望，加上開始有業主拒買家睇樓，昨日整體二手成交量大跌50%，而成交會否進一步萎縮，則要視乎疫情能否受控。他指出，該行統計的50大屋苑，周六及日成交量在正常情況下約有100宗，預料本周只得約40宗。<br>香港置業行政總裁李志成亦指，豬流感襲港，難免對樓市造成影響，但相信心理影響較大，雖然暫未出現恐慌性劈價拋售潮，但在市場觀望氣氛轉濃及業主拒買家睇樓下，成交顯著放慢。李氏又指，因有低息因素支持，料樓價大跌機會不高。</p><p>美孚業主增議價空間</p><p>天水圍嘉湖山莊有業主減價出貨。中原地產高級分區經理王樹明表示，屋苑昨日睇樓量跌15%，開始有業主減價，景湖居6座低層G室，709方呎，業主一度企硬115萬元，見豬流感殺到，擔心樓市會跌，昨急減4.3%至110萬元售出，呎價低見1551元，創近月新低。<br>美聯物業區域營業董事吳志輝亦指，美孚新邨暫時雖未見業主劈價出貨，但態度已回軟，之前不肯減價的放盤，現有約2至3%議價空間，出貨意欲轉積極。如5期蘭秀道5號低層A室，875方呎，昨輕微減價1%至373萬元售出，呎價4263元。</p><p>一手成交量比較</p><p>‧新蒲崗譽．港灣　前周六成交＊：50宗　昨日成交：11宗<br>‧元朗翹翠峰　前周六成交＊：8宗　昨日成交：6宗<br>‧紅磡海濱南岸　前周六成交＊：2宗　昨日成交：5宗<br>‧大角嘴海桃灣　前周六成交＊：0宗　昨日成交：3宗<br>‧深水埗海峯　前周六成交＊：2宗　昨日成交：3宗<br>‧土瓜灣翔龍灣　前周六成交＊：0宗　昨日成交：1宗<br>‧九龍城豪門　前周六成交＊：1宗　昨日成交：1宗<br>‧沙田碧濤花園　前周六成交＊：0宗　昨日成交：1宗<br>＊部份屋苑成交未有列出</p></body></html>