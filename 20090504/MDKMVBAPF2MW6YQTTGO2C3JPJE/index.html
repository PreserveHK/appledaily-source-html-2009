<html><header><meta charset="utf-8"><title>中環在線：電訊商驚有中年危機 - 李華華</title></header><body><h1>中環在線：電訊商驚有中年危機 - 李華華</h1><p>電訊科技越發達，人同人嘅接觸反而越少，關係變得疏離，嚴重嘅甚至會出現「家庭危機」，畢馬威主管合夥人馮定豪就見過「經典一幕」。</p><p>科技發達引發家庭危機</p><p>話說有次佢同屋企人喺北京餐館食飯，隔籬枱坐咗一家人，只見阿爸顧住睇部黑梅手機，阿媽就搞緊部iPhone，大仔攞部手提電腦上網，阿女聽緊iPod，細仔就迷頭迷腦玩PSP。成餐飯一粒聲都冇，「真係懷疑佢哋識唔識，係咪一家人！」<br>馮定豪又話，喺內地利用手機上網好普遍，調查顯示每100名網民，40%用手機上網，手機網上遊戲同網上銀行等新服務，令電訊商要加強同內容供應商、資訊科技商合作，否則舊有嘅經營模式會令盈利增長不保，出現「中年危機」。</p></body></html>