<html><header><meta charset="utf-8"><title>加碼版EeePC燒埋碟！</title></header><body><h1>加碼版EeePC燒埋碟！</h1><p>講Netbook始祖，好多人都知係華碩EeePC，可以話由佢掀起筆記型電腦嘅「小革命」，家無論喺Cafe、餐廳，都見人手一部、隨處上網！但Netbook針對輕身嘅設計，一直都將光碟機剔除於機身之外，最近華碩新出EeePC1004DN，在保持Netbook優點同時，內置有DVD燒碟機，唔知會否帶來第二代Netbook革命呢？<br><br>記者：許福合　<br>攝影：黃子偉</p><p>Atom都玩慳電模式</p><p>要拎出街用，個樣一定要得體，1004DN機身採用大路設計「黑色鋼琴鏡面」，視覺效果一流，但要留意容易印有手指模。另外一個比較特別功能係SuperHybridEngine，以往多見於華碩較高檔機種；按下鍵盤左上角按鍵，就可從「高效能」及「慳電」兩種模式中作快速轉換，不過1004DN所使用的ATOM平台，已經係以慳電為大前提，再進入慳電模式，似乎有跑不動嘅感覺，建議當有一段時間靜止不用電腦時才啟用，令電池壽命更長。<br>1004DN使用一個92%鍵盤，打字手感已經好貼近一般桌面用鍵盤，而Multi-TouchTouchpad，用家即使不用滑鼠，亦可簡單做到圖文縮放嘅效果！</p><p>機身照細鬼祟增磅</p><p>一般用家對Netbook嘅基本特徵，都有個大概觀念！例如10"左右屏幕，機身要輕細；不過令用家對Netbook最猶疑之處，就係無光碟機！有個Drive對於Netbook唔係必需，但心裏硬係覺得安心好多！<br>在順應民意下，華碩終於推出佢首部內置有光碟機EeePC─1004DN，雖然多個Drive仲能否叫Netbook，暫時難以界定；但論體形，在使用同尺寸的10"屏幕下，1004DN機身未見發福，不過重量就略增至1.45kg，比傳統Netbook的確重咗些少，但換來睇碟、燒DVD等功能，用家應該唔會介意啩。
</p><p>BodySnap</p><p>Profile</p><p>處理器	：IntelN2801.66GHz<br>記憶體	：2GB<br>屏幕	：10"WSVGA<br>光碟機	：Super-MultiDVD<br>硬碟	：1.8"PATA120GB（4,200RPM）<br>電池	：Li-Ion6cells（5,200mAh）<br>系統	：WindowsXP<br>體積	：277×194×27.4-34mm<br>重量	：1.45kg<br>查詢	：ASUS（35824738）</p></body></html>