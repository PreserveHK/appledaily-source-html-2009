<html><header><meta charset="utf-8"><title>亞視缺水停廣告頒獎禮</title></header><body><h1>亞視缺水停廣告頒獎禮</h1><p>亞視十大電視廣告頒獎禮已舉辦了14年，一直受廣告商歡迎，無綫年前有見及此也來分一杯羮，故三年前搶辦最受歡迎廣告頒獎禮，但今年受金融海嘯影響下，廣告客戶縮皮，收緊銀根，亞視決定停辦今年頒獎禮。</p><p>由亞視創辦的十大電視廣告頒獎禮已舉行了14年，可惜始終敵不過全球經濟低迷，本來亞視一年一度米飯班主開心，舉行廣告頒獎禮，無奈在金融海嘯下，頒獎禮被迫成為犧牲品，因為製作一個頒獎節目成本昂貴，如前年便邀請朱茵及熊黛林分別擔任司儀及表演嘉賓，既然冇肉食未能打響如意算盤，故今年廣告頒獎禮亞視決定停辦一年。</p><p>集中催谷台慶</p><p>昨日記者致電給亞視製作行政及統籌副總裁葉家寶，他承認亞視是有這個決定，他說：「今年市道唔好，都冇乜大廣告片夠出位，今年係停辦一年，希望明年再努力過。」問到廣告商客戶對此可有意見？葉家寶說：「我哋同廣告商冇簽過合約，即使唔搞都冇問題，亞視創辦呢個頒獎禮，一直得到廣告客戶支持，今次停辦係體整大環境唔好，其實廣告業都有受影響，廣告都收縮，家我哋不如集中資源喺台慶度。」對於無綫上月才製作一個最受歡迎廣告頒獎禮，葉家寶稱不想與其他人作比較。</p><p>暑假出兩劇集</p><p>此外，亞視為了吸引廣告客戶幫襯，會為廣告商度身訂做廣告，譬如現在的節目《亞洲美食100強》，便是與飲食天王合作，以介紹食肆為主。另方面，拍攝已久的劇集《聖者為王》及《法網群英》終推出有期，會安排在暑假播出，不用成倉底貨。<br>採訪：陳寶明</p></body></html>