<html><header><meta charset="utf-8"><title>肉蒲團女星16歲嚐禁果</title></header><body><h1>肉蒲團女星16歲嚐禁果</h1><p>電影《3D肉蒲團》女主角葉玲日前接受香港人網的《五個一夜情》節目訪問，大談家庭與初夜。關於愛情問題，葉玲指初夜對象就是其初戀對象，她說：「嗰時16歲，初夜就喺屋企發生，嗰時太細個，以為發生關係一定會有BB，好擔心，之後同呢個男友拍咗拖6年，最後因為感情轉淡而分開。」</p><p>弟車禍斷腳</p><p>葉玲又透露她9歲時，父親因一場火災去世，由母親擔起頭家，自此她與母親的關係卻因開始缺乏溝通而惡化，她說：「因為媽咪為咗頭家淨係掛住工作，我之後都要半工讀，做過百貨公司售貨員同小食店員，我同細佬關係就一直都好好，佢前幾日喺台灣發生車禍，一隻腳折斷同半邊身佈滿玻璃碎，情形雖然由危殆轉為理想，我仍然好擔心，會飛過去探佢。」<br>撰文：葉雪</p></body></html>