<html><header><meta charset="utf-8"><title>梁太現身做「人格證人」</title></header><body><h1>梁太現身做「人格證人」</h1><p>【本報訊】梁挺文武兼修，而且甚有女人緣，除了妻子外，亦不乏紅顏知己。這次捲入墮胎糾紛及傷人事件，多年來已不同住的太太專程替他「撐場」，堅稱認識丈夫近半個世紀，從不無故打人，「我16歲跟佢到家，佢從來冇打過我，點會打嗰個女人吖。」</p><p>梁挺：以後唔敢有第三者</p><p>對於妻子的支持，梁挺似由衷感激，「我真係好後悔識咗嗰個女人，怕晒喇，以後都唔敢再有第三者喇。」自稱過着「單身生活」的梁挺向記者說，因他經常出國，所以與太太和兒女分開居住，太太除了弄孫為樂，仍會替他打理業務，兩人關係很好，「我乜都同老婆講，從來唔會隱瞞，就連女朋友嘅事，佢（太太）都知。」<br>梁挺接受訪問時，特別請太太來做他的「人格證人」，證明他不會動輒打人。梁太除維護丈夫，亦不忘在記者面前「教訓」他一番，「都叫咗你唔好再黐埋呢個女人度，遲早害你一鑊！」<br>對於丈夫的紅顏知己，梁太表示不願多說，只說與聶女見過面，也有過短訊來往。她認為丈夫為人豪爽，又輕信別人，所以惹來禍端。</p></body></html>