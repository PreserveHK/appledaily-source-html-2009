<html><header><meta charset="utf-8"><title>窩輪搏擊：16483有貨繼續揸 - 俊樺</title></header><body><h1>窩輪搏擊：16483有貨繼續揸 - 俊樺</h1><p>恒指昨日最低見過16268，晏晝滙控（005）挾破60元關，帶動恒指升破16800收市，成交維持喺800億元水平，日線圖現破腳穿頭走勢，技術形態偏好。<br>滙控升破60元，走勢好靚，繼續係市場嘅焦點，短線唔跌回59元樓下，可以繼續炒上。<br>中鐵C輪16483：中鐵（390）昨收5.72元，升2.8%，早前升破咗250日線，稍作整固之後又再炒上，10日線將上破250日線現黃金交叉，睇嚟好快可以試6元關，破位就睇7元，<br>早排介紹過嘅中鐵C輪16483有貨可以繼續揸，冇貨伺機買，隻輪現價1.48元，2009年10月12日到期，行使價4.92元，溢價11.8%，引伸波幅72.9%，槓桿3.8倍（有效2.7倍），正股升上7元，16483睇2.48元，正股跌穿5.30元，就沽咗隻輪止蝕。<br>俊樺</p></body></html>