<html><header><meta charset="utf-8"><title>HDMI1.3a「爛盒」靚線</title></header><body><h1>HDMI1.3a「爛盒」靚線<br></h1><p>行鴨寮街唔好淨係買腳架先得㗎！某日行落兩步，走入老字號成田影音，竟發現一條超值HDMI1.3a靚線──SONYDLC-HD50：「好多AV舖都有賣啦，通街價$1,280」，咁咪錯囉！最近佢哋返咗批爛盒版，賤賣「零頭價」$299，話明有壞包換！<br>記者即買條測試（仲揀最爛嗰盒），插PS3即開冇問題，而且仲要係HDMI1.3a/HIGHSPEED，行足數19Pin；相對筆者用開嗰條PS3專用HDMI1.3a，畫面明顯光猛咗，畫質細緻度都有輕輕提升；店員解釋呢條係5m線，屬中高檔影音用線，玩得咁長，線材一定揀靚料，防干擾亦做得足啲，所以畫質先有所提升。<br>喺度提提玩開雜廠線玩家！呢條係行足數1.3a線，運行時會有十幾Watt電流通過，所以咪隨掹隨插玩HotPlug，否則燒AMP、燒PS3，唔好話我冇講你知！<br><br>記者：朱崇德</p><p>查詢：成田影音（29580418）<br>地址：深水埗汝州街248號地下</p></body></html>