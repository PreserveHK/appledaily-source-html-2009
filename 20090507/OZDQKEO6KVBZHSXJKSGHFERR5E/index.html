<html><header><meta charset="utf-8"><title>李鎮旭入伍唔見友姐</title></header><body><h1>李鎮旭入伍唔見友姐</h1><p>韓星李鎮旭噚日喺京畿道陸軍306補充隊報到，正式展開兩年兵哥生涯，吸引逾100日韓fans拉起橫額送別，但阿旭嘅女友崔智友就影都唔見。前韓國組合H.O.T成員李在元都係同一日服役，但佢因為上年傳出強姦醜聞，所以未有企定定畀記者影相，至於李東健因為成功申請延期當兵，所以噚日見唔到佢。</p></body></html>