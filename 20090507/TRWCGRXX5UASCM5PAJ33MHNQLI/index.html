<html><header><meta charset="utf-8"><title>荃情報喜之濃情蜜意阿姐、家英賭城蜜月逐格睇</title></header><body><h1>荃情報喜之濃情蜜意<br>阿姐、家英賭城蜜月逐格睇</h1><p>新婚燕爾的汪明荃和羅家英現於美國拉斯維加斯，盡情享受這次愉快蜜月之旅，二人恩愛享盡美食。阿姐返港後即接拍新劇《女王辦公室》，婚後強勢出擊的她，飾演一名失婚而有權威的秘書。</p><p>汪明荃與羅家英日前在拉斯維加斯註冊結婚，目前二人仍在當地享受甜蜜新婚之旅，昨日阿姐透過娘家無綫，發放了一些蜜月相片。阿姐與家英哥優悠自得，與家人及姪兒享盡賭城美食，晚晚睇騷、打高爾夫球，過着甜蜜蜜的歡樂時光，阿姐更到賭場顯身手玩老虎機，未知可有斬獲。</p><p>打高球嘆美食</p><p>據無綫外事部副總監曾醒明說：「阿姐喺電話度語氣好開心，家佢同家人、朋友一齊，阿姐話佢哋食盡美食，又去打高爾夫球，好開心，佢哋5月9日（後日）會去洛杉磯登台，下星期二（12日）返香港，阿姐又話呢幾日有好多朋友傳短訊恭喜佢，不過佢冇辦法逐一回覆，所以透過無綫表示歉意。」<br>另外，無綫由曾勵珍監製的處境劇《畢打自己人》在明年1月便功成身退，承接該劇的是由黃偉聲監製、阿姐主演的80集半小時劇《女王辦公室》，阿姐飾演一名資歷深厚的秘書。</p><p>阿姐新劇失婚</p><p>據監製黃偉聲說：「阿姐係一個做咗幾十年嘅秘書，係好守規矩，好有原則嘅人，演員仲有何韻詩，佢做阿姐個女，因為講阿姐係失婚女人，同個女意見唔啱，當中有唔少母女情，何韻詩同吳卓羲有感情戲。」鄧梓峰在劇中扮演阿姐的老闆，他昨日在電話中說：「阿姐始終係阿姐，我諗都要克服呢個陰影去畀啲氣勢出嚟，咁我係佢老闆嘛，真係需要少少時間去做心理準備。」<br>至於曾勵珍旗下台前幕後員工將有兩個月假期，因為《畢打自己人》播映以來全組員工均沒有正式放假休息，剛巧該劇在明年播映完畢，故在曾勵珍要求下，為全組人爭取時間休息，昨日本報記者致電給曾勵珍，她說：「係呀，我哋好耐冇放假，都應該充吓電。」<br>採訪：何斯慧、陳寶明</p></body></html>