<html><header><meta charset="utf-8"><title>全球防疫　康堤密密洗手阿徐：唔知Eason有冇冲凉</title></header><body><h1>全球防疫　康堤密密洗手<br>阿徐：唔知Eason有冇冲凉</h1><p>容祖兒前晚穿上大露背裙到中環出席珠寶店活動，展現性感。同場的潮媽徐濠縈則謂雖然有豬流感威脅，但囡囡康堤一向注重衞生，故此毋須擔心。問其老公陳奕迅有否加密冲凉次數，阿徐笑言他經常夜歸，所以無從稽考。</p><p>著名首飾品牌Tiffany&amp;Co.前晚在中環店舉行活動，容祖兒、陳偉霆、徐濠縈、黃偉文和劉天蘭等均有出席，名模LisaS.和AnaR.則戴上新款鑽飾行騷。</p><p>阿徐媽咪返港探孫</p><p>祖兒穿上黑色露背裙和6吋高踭鞋現身，問她是否真空上陣？她說：「我呢啲穩陣派梗係唔會，同埋我好鍾意着高踭鞋，因為有假象令對腳長啲，最高我試過着8吋。」當晚祖兒戴上大會贊助的200多萬元鑽飾，她笑言戴過已很足夠，不會買下擁有。<br>近日豬流感在全球散播，問潮媽徐濠縈會否減少到重災區美國和加拿大入貨？她表示一向很少到這兩個地方買衫。會否擔心囡囡康堤健康？阿徐謂小朋友一向很乾淨，會注意衞生經常洗手。問其老公陳奕迅會否加密冲凉次數？阿徐笑說：「佢半夜先返，有冇冲凉同消毒真係無從稽考，我唔知佢有冇日日冲凉，因為佢好忙，有時好夜返，有冇冲凉都唔知，不過有小朋友佢都會小心啲。」至於阿徐的媽咪會返港探望康堤，並一起歡度母親節，康堤還會親手做一對襪送給她。</p><p>LisaS.冧未來奶奶</p><p>同場行騷的LisaS.和AnaR.以大低V晚裝亮相，AnaR.直言真空上陣，雖然她身材平平，但仍信心十足以英文說：「平胸都冇所謂，我冇戴bra，但我好滿意自己嘅身材同身形。」LisaS.行騷時則險被長裙絆倒，幸好有驚無險。問她母親節如何慶祝？LisaS.表示會打電話給男友吳彥祖媽咪和買定禮物。<br>採訪：王連連<br>攝影：陳順禎</p></body></html>