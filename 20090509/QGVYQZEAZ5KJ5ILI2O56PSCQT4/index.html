<html><header><meta charset="utf-8"><title>被強影全家福嘉穎抱女任玩　阿佘：哼！</title></header><body><h1>被強影全家福<br>嘉穎抱女任玩　阿佘：哼！</h1><p>《宮心計》自開拍以來，已經成為鄭嘉穎、佘詩曼的緋聞平台，這一對緋聞情侶習慣人前扮陌生，人後即刻偷偷約會，昨日劇中全體演員齊齊起哄大玩特玩這對緋聞情侶，鄭嘉穎表現大方，見招拆招，相反佘詩曼被問到被玩一事，即嗤之以鼻，表示聽不到拒絕回答問題。</p><p>無綫安排鄭嘉穎和佘詩曼這對緋聞情侶合拍新劇《宮心計》，將他們的緋聞推到另一個高峯，在劇中他們要做情人，還會誕下一個女兒。昨日《宮》劇全體演員在將軍澳電視城進行拜神儀式。</p><p>「你個女姓乜」</p><p>大合照完畢，張國強即刻拿鄭嘉穎、佘詩曼的緋聞來開玩笑，現場拉攏鄭嘉穎、佘詩曼跟劇中的女兒影全家福，在場演員沿途握手恭賀鄭嘉穎，鄭嘉穎表現大方，笑着向道賀的演員致謝，場面搞笑，張國強還笑問鄭嘉穎：「你個女姓乜呀？」嘉穎誠懇回答：「佢梗係姓高喇，佢劇入面係姓高。」<br>問嘉穎為何不反擊，他笑說：「點反？大家開心就得喇，佢哋成日都玩，佢（張國強）係我哋開心果。」《宮》劇即將拍攝完畢，嘉穎會不會有不捨得的感覺，他說：「呢套劇記對白好辛苦，都冇時間諗其他嘢，我試過因為專心記對白，開車超速被扣5分，造完型又唔記得入廠。」再次被安排演情侶，嘉穎對阿佘的感情會不會有增無減，他說：「冇，大家都係同事。」</p><p>詐儍扮懵過關</p><p>鄭嘉穎可以落落大方，但是佘詩曼就不甚高興被人取笑，當被取笑跟鄭嘉穎及小演員是一家三口，她發出「哼」一聲，然後說：「都唔係好幸褔，未知係咪happyending，大結局喺監製度keep住，都唔知。」阿佘劇中女兒被張國強問貴姓，問阿佘會不會覺得尷尬，她竟然想扮失憶，她說：「被人玩？係咩？聽唔到，你講嚟聽吓。」<br>採訪：楊潔雯<br>攝影：陳慧安</p></body></html>