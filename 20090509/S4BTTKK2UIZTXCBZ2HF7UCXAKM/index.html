<html><header><meta charset="utf-8"><title>隔牆有耳：科學家難得感性 - 李八方</title></header><body><h1>隔牆有耳：科學家難得感性 - 李八方</h1><p>知名科學家楊振寧同朱經武噚日出席亞太台商聯合總會舉辦嘅「科學與文明對話」論壇，科學家原來十分感性，楊振寧話讀完張愛玲本《小團圓》後感受良多，因為佢自己都係生於大家庭，好彩自己較幸運，唔使好似張愛玲咁要面對家庭內勾心鬥角，終生擺脫唔到心鎖，實在可悲。<br>張愛玲喺香港大學讀書，可能係成全佢做小說家嘅重要因素，楊振寧卻唔係咁睇，「假如她不是去了香港，而到了北京，與一眾千辛萬苦才可入讀大學的人一起，她的命運可能不一樣。」<br>楊教授又爆料，指與朱經武相識多年，當年朱追求數學家陳省身女兒陳璞時，陳省身就向他打聽未來女婿人品，楊評語係「朱經武聰明，但陳璞更聰明。」結果促成呢段姻緣。</p></body></html>