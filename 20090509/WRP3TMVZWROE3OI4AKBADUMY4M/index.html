<html><header><meta charset="utf-8"><title>挑戰Rally改版Cayenne</title></header><body><h1>挑戰Rally改版Cayenne</h1><p>參加Rally賽車嘅車型唔少，屬超跑品牌嘅Porsche亦唔例外，每年Porsche都會將CayenneS改裝以參加屬艱巨越野賽之一嘅TranssyberiaRally，呢款改裝車亦因而取名CayenneSTranssyberia。不過就算唔係玩越野，都可以擁有呢部越野版四驅，但就要鬥快，事關係2010年車款又係全球限量，據講產量最多600部！</p><p>捱得限量四驅</p><p>可以喺西伯利亞同埋蒙古一帶進行艱巨越野賽事，仲連續三年奪魁，足證越野性能夠晒勁，絕對襟捱！限量版CayenneSTranssyberia採用4.8公升V8引擎，搭配六前速TiptronicS自動波箱，馬力輸出高達405匹，極速更達251km/h，就算起步加速至一百公里都只係6.5秒，都咪話呢部大牛龜唔勁！配備空氣懸掛及Porsche招牌之一嘅PASM，全時四驅系統更能將扭力以38:62分佈於前後輪。新車外觀夠晒Sharp，加上車側踏板、尾擾流器以及18"合金輪圈都係Standard，要似足Rally車想加對車頂照明燈都得，外國要加錢選配，香港代理就闊綽，屬No-costOption！想睇真身可以於周末期間到陳列室八卦一下。<br><br>記者：梁美甜</p><p>PorscheCayenneSTranssyberia</p><p>引擎：4,806ccV8<br>馬力：405hp/6,500rpm<br>扭力：500Nm/3,500rpm<br>傳動：六前速TiptronicS波箱，四驅，前置<br>極速：251km/h　<br>0-100km/h：6.5s<br>售價：$1,259,000起<br>查詢：PorscheCentreHK<br>（29262911）</p></body></html>