<html><header><meta charset="utf-8"><title>Rihanna疑似自拍裸照網上傳</title></header><body><h1>Rihanna疑似自拍裸照網上傳</h1><p>陳冠希的淫照風波去年震驚中港台，一批疑似美國R&amp;B天后Rihanna的自拍裸照，昨日也被人擅自上載至互聯網。唱片公司隨即去信網站要求刪走相片，但卻未有否認相中人是Rihanna。</p><p>美國R&amp;B天后Rihanna今年流年不利，繼2月被前男友ChrisBrown虐打後，近日方復出的她，竟流出一批疑似自拍裸照。在裸照曝光後，Rihanna所屬的唱片公司即時發表聲明，要求網站鏟走該批疑似Rihanna的照片，雖然律師並沒承認相中人為Rihanna，但卻指刊登該批裸照是「侵犯該藝人權利」。</p><p>唱片公司要求刪相</p><p>一批共7張疑似Rihanna的裸照，昨日在網上流傳，事件曝光後隨即被多個娛樂網誌轉載，美國各傳媒也有報道事件。從該批相片的背景來看，相中女子獨自在酒店房拍裸照，並分別在浴室、大床和鏡前玩自拍。<br>當中除了有只穿內褲的半裸照片外，還有臀部的大特寫，其中兩張照片露出半邊臉，該女子樣貌與Rihanna有九成相似。一張在浴室拍攝的半裸照中，相中女子穿上白恤衫和黑內褲於鏡前自拍，鏡子上還寫有「Iloveyou,Robyn.Imissyou」字句。Rihanna的真實名字，正正就是RobynFenty。<br>相片昨日被公開後，Rihanna所屬的DefJam唱片公司即時去信多個相片源頭網站，要求刪去相片。<br>發言人還發表聲明說：「我們要求一批聲稱是Rihanna而未經授權照片，從網上移除。該批照片明顯侵犯該藝人權利。」但發言人由始至終未有確認相中人是否Rihanna，但同時也未有否認，事件耐人尋味。</p><p>先後有女星中招</p><p>其實過去一年不少藝人的自拍裸照被人放到網上，先有青春女星雲妮莎夏芝絲（VanessaHudgens）、MileyCyrus，R&amp;B歌手Cassie的一批自拍裸照日前也在網上流傳，事後Cassie在網誌中承認她正是相中人，更表示其電腦被黑客入侵。</p><p>全城熱話：阿Sa斥發相人心地唔好</p><p>陳冠希與多位女星的自拍淫照去年初被人非法放上網，事件惹來軒然大波，今次一批疑似Rihanna的自拍裸照被公開，本地藝人也有不同意見。<br>蔡卓妍（阿Sa）：公開呢啲相嘅人好有問題，心地唔好。<br>張敬軒：我曾經同佢合唱過《HateThatILoveYou》，但冇同佢聯絡。我都有睇過少少相，唔係裸照，佢有着內衣，相信係私人嘢一時不慎。<br>林嘉欣：呢啲事要小心處理，家訊息發達，大家都要小心。<br>陳奕迅：Rihanna同我同唱片公司，但我唔識佢，我冇意見，都唔關我事。<br>黃耀明：件事如果係真，就冇得點睇，啲相係好私人嘅嘢，從來唔應該畀公眾睇到，家網上力量好大，件事對女仔係好大傷害，冇人想畀晒私隱人睇。<br>at17：網上好多女歌迷為佢抱不平，相信佢會好難過。傳出嚟嘅人要睇吓佢嘅動機，要留意唔好成日依賴網絡。<br>鄭融：我覺得要小心，好多事都唔可以衝動，好似近日有新聞講女學生唔識拒絕老師嘅性要求，所以大家要學識拒絕，無論男友或者任何事都要識保護自己。</p></body></html>