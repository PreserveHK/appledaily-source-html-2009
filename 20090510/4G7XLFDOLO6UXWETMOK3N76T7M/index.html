<html><header><meta charset="utf-8"><title>率先睇BobbiBrown胭脂膏　一筆就夠</title></header><body><h1>率先睇BobbiBrown胭脂膏　一筆就夠</h1><p>與化妝師訪談，最大得着是偷師。今次與美國來港BobbiBrown亞太區彩妝總監會面，未見真人先聞他乃靚仔一名。見過面後，反而令我甘拜下風的是其化妝手法，由底妝開始，每一步驟都一絲不苟。今次為我們示範品牌首次推出的膏狀胭脂，佢話：「胭脂膏最緊要Sheer（透薄）！」妝物率先睇，點用點化即睇示範。<br><br>記者：郭佩韻　<br>攝影：王文忠　<br>Model：AnaP@Elite　<br>Makeup：SebastianTardif　<br>Hair：James
</p><p>眼蓋不塗防曬</p><p>夏天妝容易溶，連化妝師SebastienTardif都同意香港天氣潮濕，更易溶妝，他索性教路各位夏日持久妝容Tips，記住喇！佢話：「不可只用粉狀妝物。」在化眼妝前，最好用霜狀眼影打底。大師亦提醒：「不要塗防曬乳於眼蓋上，因為防曬乳質地較油，塗上眼蓋，只會令眼妝更易溶掉，揀有防曬功能的粉底，於上妝時特別留意眼部周圍肌膚，問題即可解決。」
</p><p>夏之三寶<br>SheerColorCheekTint#5$200（5月29日出售）</p><p>首次推出的透薄水盈胭脂屬膏類胭脂，賣點是夠薄，共六色選擇。親身試用過，胭脂畫上面頰後，用手指好易推開，而且筆狀旋轉形設計，方便攜帶及使用，初哥都識用。
</p><p>一掃胭脂膏</p><p>用法是先在兩頰畫一筆，再用手指推開，營造紅潤效果。
</p><p>SheerColorGloss#2$160（5月29日出售）</p><p>限量版晶瑩透徹唇彩，顏色透亮自然，四色選擇，眼看以為顏色好紅，但出來效果透亮。
</p><p>再掃透唇彩</p><p>今季唇色興透薄，並帶水果的甜美感，推介作粉紅色。</p><p>HoneyGlazeLong-WearCreamShadowPalette$550
</p><p>此系列亦有四色眼線膠，同樣Sell持久不易脫色，預計今次推出應該好搶手﹗</p><p>三掃眼影膏</p><p>想眼妝更持久，可先用眼影膏塗於眼蓋作打底霜。
</p><p>隨身備PressedPowder
</p><p>自問易出油，補妝方法不外乎用面油紙，然後補粉。不過SebastianTardif就話，「夏天肌膚容易出油，應以碎粉作定妝，尤其注重T-zone位置，補妝方法可先用碎粉掃上碎粉，然後以粉撲於面上輕印，因為碎粉有效吸走面上油脂，令底妝更持久。」嫌帶碎粉出街麻煩，建議隨身帶備PressedPowder補妝，因為現時新出粉餅，大多質地幼滑，不會每次補粉也加厚底妝，大可放心使用。醒你以下大師化妝Tips。</p><p>ProtectiveFaceLotionSPF15$380
</p><p>皮膚偏乾要用水份重打底霜，油性肌則選不含油份及有控油功效的。</p><p>SheerColorGloss#1$160（5月29日有售）
</p><p>不想唇部乾緊，超透明唇妝為上佳選擇。</p><p>PerfectlyDefinedMascara$220（5月29日有售）</p><p>用防水眼線膏及睫毛液，記得選用相對的落眼妝用品，徹底卸妝。
</p><p>頂尖級化妝師SebastienTardif話想膚色有陽光健康感，夏天亦不妨大膽用BronzingPowder。</p><p>查詢：BobbiBrown22658928</p></body></html>