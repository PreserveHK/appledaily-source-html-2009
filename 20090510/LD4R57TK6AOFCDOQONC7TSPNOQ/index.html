<html><header><meta charset="utf-8"><title>宣萱電話冧母</title></header><body><h1>宣萱電話冧母</h1><p>宣萱（圖）和李詩韻等一班劇集《老婆大人II》演員昨日在尖沙嘴出席宣傳活動，順道慶祝母親節。碰巧宣萱和李詩韻的母親均身在外地，宣萱說：「都係打電話畀媽咪，遲啲睇吓佢鍾意乜買畀佢，可能屋企人聚少離多，唔太重視呢啲日子。」她又謂現時沒拍拖，故不用與男友母親慶祝。李詩韻則謂上網訂花送給媽咪，至於會否與男友鄧健泓的媽咪共度佳節，她說：「試過母親節一齊慶祝，佢媽咪都好sweet㗎。」</p></body></html>