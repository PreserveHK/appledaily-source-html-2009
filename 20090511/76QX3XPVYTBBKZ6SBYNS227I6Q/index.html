<html><header><meta charset="utf-8"><title>唔駁手機照聽歌</title></header><body><h1>唔駁手機照聽歌</h1><p>立體聲藍芽耳筒駁埋手機一齊用，簡直正常不過，但最近機場新返咗一部同類型藍芽耳機，竟然唔使駁手機就可以聽到歌，大家見識過未！講緊就係DACOMDA-D3，咪睇佢只係用夾衫設計，原來一啲都唔平凡，秘密就係機側嘅microSD卡槽，只要經PC將歌仔抄落卡，再㩒一下機面嗰粒Play掣，即時可從耳筒聽歌，唔使駁任何手機。<br>但唔好忘記，佢真正身份始終係手機藍芽，如果唔記得帶卡出街，經A2DP亦可聽番手機音樂，DA-D3跟機配3.5mmIn-Ear耳筒，可減低普通耳筒嘅失真問題；另外，連續播放時間長達15小時，用嚟聽電話或者聽歌應該冇乜問題。唔識DACOM唔緊要，勝在$400有找，仲想點！<br><br>記者：陳國輝<br>Like（23915552）</p></body></html>