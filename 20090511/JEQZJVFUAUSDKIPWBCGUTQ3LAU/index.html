<html><header><meta charset="utf-8"><title>黃宗澤喪親一切從簡</title></header><body><h1>黃宗澤喪親一切從簡</h1><p>黃宗澤前晚到灣仔出席母親節活動，他透露嫲嫲於日前過身，因近日忙於拍攝內地劇集，未能見到嫲嫲的最後一面，他說：「其實係整定，之前我返嚟就撞正嫲嫲過身，雖然見唔到佢最後一面，但係我嗰時就喺香港，今次返嚟就會同佢辦埋後事，佢成日都追睇我做嘅電視劇，但就冇催過我娶老婆做佢孫新抱。」<br>黃宗澤表示因為他們只想做一些簡單的佛教儀式，所以胡杏兒到時就未必會到。</p><p>娶妻當搵投資顧問</p><p>昨日是母親節，黃宗澤笑言平日的財政大權都掌握在其母手中，因為他一出糧就會將提款卡交給母親為他處理賬目，所以其母會自動自覺用他的錢買禮物，至於將來是否仍會將財政大權交給老婆時，他就說：「唔介意俾老婆管，唔得就要交畀人，好似搵個投資顧問咁。」<br>採訪、攝影：藍文浩</p></body></html>