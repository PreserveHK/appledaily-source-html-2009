<html><header><meta charset="utf-8"><title>SE7EN親密照曝光</title></header><body><h1>SE7EN親密照曝光</h1><p>韓國男歌手SE7EN同女星朴寒星雖然多次被狗仔隊偷拍到行街拍拖相，但依然死口唔認戀情。近日有一張SE7EN同朴寒星嘅親密合照喺網上流出，踢爆兩人收埋6年嘅地下情。相中SE7EN赤裸上身，同只着住白色吊帶內衣嘅朴寒星敷住面膜玩自拍。相上面更寫住「20080330'W'Happy6thanniversary」，相信係上年佢哋紀念拍拖6周年而影嘅。</p></body></html>