<html><header><meta charset="utf-8"><title>中環在線：陳永堅實地震救援捐款 - 李華華</title></header><body><h1>中環在線：陳永堅實地震救援捐款 - 李華華</h1><p>唔經唔覺，震動人心嘅四川大地震今日就一周年。喺四川有成13家企業嘅港華燃氣（1083），佢哋主席兼執行董事陳永堅噚日話，雖然事件經已過咗1年，但港華燃氣同控股公司煤氣（003）一直都有跟進，幫助當地居民回復正常生活嘅工作有冇落實。</p><p>港燃員工籌200萬</p><p>陳永堅話，好似喺地震發生後，由150名公司志願員工組成嘅義工隊，到家都仲未解散，仲做緊救援工作嘅followup。不過咁，陳生話由於起樓唔係佢哋強項，所以災後重建工作，就交番畀港華最終控股公司恒基地產（012）幫手，公司淨係做番物資嘅管理。<br>港華燃氣年報披露，為咗四川地震救災，舊年旗下員工喺好短時間內，就自發咁籌咗成200萬人民幣捐款。做咁多嘢，都係希望可以幫到要幫助嘅人啫！</p></body></html>