<html><header><meta charset="utf-8"><title>隔牆有耳：陳茂波為方卓如求情 - 李八方</title></header><body><h1>隔牆有耳：陳茂波為方卓如求情 - 李八方</h1><p>做會計「數佬」一向俾人認為見錢開眼不懂溫柔，筆名方卓如嘅龔耀輝冧掂女主播林燕玲，被影到去爆房終於為數佬大平反，會計界議員陳茂波為手下敗將求情，噚日同記者茶敍時話，「人做錯嘢，要畀機會佢，希望佢太太原諒佢。」至於方卓如政途是否畫上句號，佢不予置評。<br>波波今日提出優化香港稅制辯論，要求政府檢討《稅務條例》，引入虧損退稅、虧損免稅同科研、商標扣稅等措施，以吸引更多企業來港做生意，同時建議成立稅務政策組，全面檢討現行《稅務條例》，佢認為優化稅制好過減稅。<br>G20同美國指香港係避稅天堂，港府匆忙提出修改法例堵塞漏洞，波波話去年已向財爺鬍鬚曾提出改革稅例，可惜對方不以為然，「就算唔係後知後覺，都無與時並進。」</p></body></html>