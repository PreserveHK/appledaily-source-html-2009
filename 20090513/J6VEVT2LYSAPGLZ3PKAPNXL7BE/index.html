<html><header><meta charset="utf-8"><title>N波等燈　壞手勢</title></header><body><h1>N波等燈　壞手勢</h1><p>早幾日揸車接個剛由外國歸來嘅女友人去中環HighTea，轉入皇后大道中之後就勁多燈，等燈時我好自然咁將波棍推去N波，女友人即時叫道：「做咩呀你？」吓？做咩？咩都無做喎！原來友人係指我轉N波呢個動作，仲問我點解要咁做。我想都唔使想，即時答：「方便又慳油囉！」又或者應該講，呢個係舊一輩車迷揸車嘅習慣動作，友人即時指出：「方便就真，點可能慳油？最大問題係會增加波箱運動機件耗損，減短壽命。」<br>當轉入N波即空波時，引擎無任何負荷而加速空轉，慳唔到油之餘仲嘥油，佢話最好就係踩住Brake等一等。佢老公係教車師傅，唔通我話佢唔啱咩！之不過友人所說合理，而且嘥油事小，傷車事大，話晒我都係一個錫車嘅阿太嚟㗎嘛！呢個壞手勢都要改一改。<br><br>文：大姨媽</p></body></html>