<html><header><meta charset="utf-8"><title>窩輪搏擊：交行看升炒14909 - 俊樺</title></header><body><h1>窩輪搏擊：交行看升炒14909 - 俊樺</h1><p>花旗股市前晚插低百幾點，港股噚日最低只係跌到16908就反彈，報收17153，升咗65點，不過成交就減少至780億元。<br>建行（939）近日因為美銀減持嘅消息偏軟，不過午市有消息指成手貨被人接咗，建行股價由跌轉升，如果真係強者接咗貨，大家可以留意吓建行C輪。<br>交行C輪14909：交行（3328）昨收7.04元，升1.1%，雖然冇大幅拋離條250日線，但已經連續第3日企喺條線之上收市，後市有機會炒上8.10元，可以諗吓隻C輪14909。<br>隻輪現價9.9仙，2009年11月27日到期，行使價8元，溢價27.7%，引伸波幅67.8%，槓桿率7.1倍（有效3.4倍），正股升上8.10元，14909睇15.7仙，正股跌穿6.60元，就沽咗隻輪止蝕。<br>俊樺</p></body></html>