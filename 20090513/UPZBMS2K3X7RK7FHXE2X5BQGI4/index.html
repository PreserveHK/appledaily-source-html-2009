<html><header><meta charset="utf-8"><title>THOMSONBDP-0801平玩多功能播BD</title></header><body><h1>THOMSONBDP-0801平玩多功能播BD</h1><p>最近THOMSON隻BDP-0801玩落價！機頭特靚！玩Sony藍光頭，除提供1920×1080全高清解像外，睇DVD都可谷上1080P。不過筆者更愛佢個USB頭，除一般睇相、播歌，直插外置硬盤，更可支援MPEG2、MPEG4、DivX播放；而鬼馬處，莫過於是它可播放BDISO檔及BD結構資料夾，在播放時可使用Pop-up選單、中途轉換字幕及音效等功能。<br>音效方面，經HDMI輸出除可玩盡BitstreamsDTS-HDMaster同DolbyTrueHD外，最開心係內置DolbyTrue解碼，可直駁喇叭玩5.1或7.1聲道輸出，家有舊影音系統嘅，真係玩得唔好嘥！價錢最近由$2,980下調至$1,990，減近過千，幾抵玩吓！<br><br>記者：朱崇德<br>查詢：冠恒（31851030）</p></body></html>