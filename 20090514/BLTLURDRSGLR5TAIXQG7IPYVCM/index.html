<html><header><meta charset="utf-8"><title>馮仁昭四圍超：林峯水底谷個唱 - 馮仁昭</title></header><body><h1>馮仁昭四圍超：林峯水底谷個唱 - 馮仁昭</h1><p>林峯為咗下月嘅演唱會造勢，搵咗黃偉文幫手做主題曲《LET'sGETWET》，日前林峯通宵潛入水底拍攝MV，仲要喺水底做出多個唔同動作，最難度高係要配合埋表情，不過為咗拍得靚仔同完美啲，林峯一啲怨言都冇，雖然呢排熱浪逼人，但喺水中拍通宵都有啲寒意，工作人員買咗烈酒畀佢驅寒，仲搵嚟4位港男一齊拍㖭。</p></body></html>