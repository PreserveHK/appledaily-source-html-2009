<html><header><meta charset="utf-8"><title>中環在線：全球13萬人考CFA　創新高 - 李華華</title></header><body><h1>中環在線：全球13萬人考CFA　創新高 - 李華華</h1><p>全球大裁員，金融業成重災區，花旗國前年次按危機爆煲後，已累積裁員超過31萬，被裁嘅打工仔同埋有幸保住飯碗嘅員工，都急急為自己加強競爭力，搶讀專業資格課程。噚日特許財務分析師（CFA）協會就公佈，今年6月報考CFA人數再創紀錄新高。<br>據CFA協會講，今年6月考試人數再創新高，全球154個國家中，合共有12.86萬人報考，比舊年增加超過1萬人。<br>聽CFA協會資深董事BobJohnson講，報考CFA人士都係為咗證明自己與別不同，比其他人有更高嘅金融專業資格，當然亦係為方便搵工。<br>咁又係嘅，自雷曼迷債出事以嚟，唔少金融同銀行業員工都俾人鬧唔專業，唔考番個勁啲嘅牌，點保住份工呢。</p></body></html>