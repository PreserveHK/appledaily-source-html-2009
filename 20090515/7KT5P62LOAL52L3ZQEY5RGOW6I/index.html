<html><header><meta charset="utf-8"><title>「我哋係好朋友」Baby日本發圍唔認William</title></header><body><h1>「我哋係好朋友」<br>Baby日本發圍唔認William</h1><p>Angelababy前晚以師姐身份為旗下模特兒公司招募新人打氣，已獲得日本Avex合約的她透露將來每個月會有一半時間留日訓練，會出唱片，不過堅持不全裸賣肉，以健康性感形象攻日。問到她分隔異地會否掛念男友陳偉霆(William)，她即表示二人只是好朋友。</p><p>o靚模掌門人Angelababy（楊穎）、汪圓圓及有翻版周汶錡之稱的模特兒黃芝琪等，前晚代表所屬的Style模特兒公司現身尖沙嘴海港城，以師姐身份為22名modelhunt的入圍者打氣。Angelababy即場鼓勵新人，她說：「多啲新人加入呢行仲好，唔驚競爭，多啲人好玩啲。」記者笑言會否踢弟弟入模圈，她笑言：「佢唔喺香港讀書，同埋佢仲箍緊牙。」<br>已獲Avex合約的Angelababy透露每月會有一半時間在日本，問到會否失去香港o靚模的地位，她說：「香港都會有一半時間發展，日本主力幫我接廣告同騷，同埋會接受唱歌訓練，會出唱片，以健康性感形象示人，絕不賣肉。」問到會否接受健康全裸，她說：「一定要着衫，最多係三點式泳衣。」</p><p>寫真集重型格</p><p>Angelababy坦言出門太耐，會掛住香港親友，問到她會否掛住男友陳偉霆，她卻說：「掛住屋企多啲。」問她會否怕少見面而分手，她說：「我哋係好朋友。」她又透露將會到巴黎拍寫真集，記者告訴她其宿敵Kama預告寫真會有半裸演出，Angelababy表示：「我嗰啲會型啲，有少少性感。」</p><p>汪圓圓忙收身</p><p>此外，汪圓圓大讚入圍者的質素，她也忙於keepfit：「因為要專業，長期忙keepfit，夜街都盡量少去。」記者笑她會否沒有時間拍拖，她說：「一個月幾日都得，以前自己冇拖拍都喺屋企通宵煲劇，家做咗模特兒就唔可以捱夜。」<br>採訪：JessicaNgan<br>攝影：WongWaiHung
</p></body></html>