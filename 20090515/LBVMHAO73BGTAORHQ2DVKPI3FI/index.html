<html><header><meta charset="utf-8"><title>窩輪搏擊：14936吼位博反彈 - 俊樺</title></header><body><h1>窩輪搏擊：14936吼位博反彈 - 俊樺</h1><p>前晚花旗股市腳軟，噚日港股即刻急插517點，雖然成交大幅縮減，但係市場氣氛偏淡，恒指估計要下試16000關。<br>滙控（005）同中移動（941）都跌超過4%，不過中移動已經跌到支持位，應該可以靠穩，至於滙控，60元料有支持。<br>港交所C輪14936：港交所（388）噚日報收102元，跌7.1%，之前提過大家可以吼佢回至100元吸納相關C輪，睇個勢短線應該可以守喺97元樓上，正股跌落97至100元，可以買啲C輪14936，博正股反彈回125元。<br>14936現價18.6仙，2009年11月27日到期，行使價100元，溢價16.2%，引伸波幅61.4%，槓桿率5.4倍（有效3.2倍），正股升上125元，14936睇34.4仙，正股跌穿93元，就沽咗隻輪止蝕。<br><br>俊樺</p></body></html>