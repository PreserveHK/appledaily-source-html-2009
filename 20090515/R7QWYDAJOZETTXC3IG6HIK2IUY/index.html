<html><header><meta charset="utf-8"><title>全高清LCD六折　Pro級24''睇清胎紋</title></header><body><h1>全高清LCD六折　Pro級24''睇清胎紋</h1><p>擺房仔，LCD尺寸唔需要太大，最緊要玩齊三寶：駁電腦、打機以及睇碟，已經好好使！今日起，Philips以六折開倉益大家，其中最Professional級別嘅24"芒，支援全高清都唔使$3,000，唔啱心水仲可以選擇19"或22"，邊一款至Fit你間房，嗱嗱臨拎把尺度位啦！<br><br>記者：陳國輝　<br>攝影：陳盛臣　<br>Model：Cody</p><p>專業級色域準</p><p>曾經有人話，Sony色調較暖，Samsung則偏冷，至於Philips就屬於兩者之間。究竟睇落鍾意邊種多啲，因人而異，不過24"嘅240PW9EB就話俾大家知，佢以極高嘅純度和飽和度為準。呢項WideColor技術將標準色域由72%提升至102%或更高，簡單啲講，即係百分比越高，色彩越接近真實；用嚟做GraphicDesign或CG當然好啱，但係透過全高清解像度，用佢打機或者睇片亦交足功課，只可惜呢款芒不設HDMI端子，惟有靠DVI駁AV器材。<br>另一樣要讚嘅係，雖然佢唔可以掛牆，但亦具備咗一隻壓力式底座，調校高度話咁易，特別一提屏幕可作90°旋轉，適合作展示用途，即係話民用或商用都冇問題。<br><br>240PW9EB<br>原價：$4,390<br>特價：$2,680</p><p>影片測試</p><p>Profile</p><p>尺寸：24"	<br>解像度：1,920×1,200<br>亮度：400cd/m囗	<br>對比：1,000:1<br>比例：16:10	<br>可視角度：178°<br>反應時間：5ms	<br>端子：VGA、DVI、USB2.0</p><p>同級千六有找</p><p>如果嫌240PW9EB較貴，同樣24"可以揀240SW9FB，解像度一樣係1,920×1,200，但冇咗壓力式底座及WideColor技術，色彩表現就肯定冇咁靚。<br><br>240PW9EB<br>原價：$2,490<br>特價：$1,518</p><p>22"闊屏行60Hz</p><p>退而求其次，可選擇尺寸較細小嘅22"220BW9CB，雖然解像度改為1,680×1,050，但照樣行60Hz，可舒緩睇片時閃爍情況；另一款220SW9FB就不設壓力式底座，價錢再平$300。<br><br>220SW9FB<br>原價：$1,490<br>特價：$908<br><br>220BW9CB<br>原價：$1,990<br>特價：$1,190</p><p>翻煲傳統4:3</p><p>唔少人買LCD都係為工作需要，對睇片打機未必有要求，加上價錢要抵，咁嘅話可選擇翻煲傳統4:3屏幕，兩款都配備環保節能設計，其中190B9CB提供埋「ZeroBrightDot」無光點缺憾保證，平機照樣可放心用。<br><br>190S9FB<br>原價：$1,390<br>特價：$850<br><br>190B9CB<br>原價：$1,890<br>特價：$1,150<br>
</p><p>加$39換iPod耳筒</p><p>凡購買開倉或其他Philips產品，一律可用優惠價$39換取iPod耳筒SHE26a10，呢款耳筒提供黑、白、青、藍、粉紅5種顏色面殼，認真好色！</p><p>開倉資料</p><p>地址：<br>灣仔堅拿道西26-28號愉景樓地舖<br>尖沙嘴梳士巴利道3號星光行地庫星光廣場B2-3舖<br><br>時間：<br>早上11時至晚上8時（Mon-Sat）<br>中午11時至晚上8時（Sun）<br><br>日期：<br>現在至售罄即止<br>（所有產品曾開盒作短暫展示用途，免費保養9個月）</p></body></html>