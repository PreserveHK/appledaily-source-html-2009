<html><header><meta charset="utf-8"><title>「同佢合作有啲驚」徐淑敏見吳卓羲即彈</title></header><body><h1>「同佢合作有啲驚」<br>徐淑敏見吳卓羲即彈</h1><p>徐淑敏（Suki）和吳卓羲都是容易惹緋聞的人，可是二人在新劇《巾幗梟雄》中雖有不少對手戲，戲外始終無緣過電，Suki坦言害怕緋聞纏身，所以她與吳卓羲合作期間盡量保持距離，實行不讓火花有燃點機會。</p><p>徐淑敏在熱播中的無綫劇集《巾幗梟雄》中與馬凱倫扮演兩母女，她們經常行騙，後來改邪歸正，做了吳卓羲的妹仔，發展成一對歡喜寃家，可是劇集由拍完至現在出街，卻未爆出二人撻着的蛛絲馬迹，Suki笑說：「因為我識避嘛。」</p><p>頻頻做電燈膽</p><p>吳卓羲每次拍劇總會跟女拍檔傳緋聞，他這次遇上「咪神」Suki卻沒過電，她說：「係咪好難得呢？或者我哋大家都係處女座，所以碰埋就要彈開。其實最初知同佢合作都有啲驚㗎，始終大家都易有緋聞，不過我哋開工還開工，套劇拍完，我哋都冇聯絡。」雖然與吳卓羲合作期間沒擦出愛火花，但Suki對他還是讚不絕口，她說：「佢係一個好幽默嘅男仔，佢好有長輩緣，個個都對佢好好。」<br>Suki自從與工程師男友黃重生分手，回復自由身後樂得專注事業發展，她說：「我承認恨拍拖，但呢啲嘢唔急得，家我將感情事放低晒，得閒咪做朋友嘅電燈膽，成日去餐廳食3人餐，好彩朋友都歡迎我。」若將來Suki拍拖，可介意朋友做電燈膽？她抵死的說：「睇吓乜嘢情況啦，食飯梗係冇所謂，但行沙灘就唔好喺度。」
</p><p>否認曾拍裸照</p><p>最近網上流傳多張疑似Suki的祼照，她說：「一睇就知唔係我，我好抗拒影呢啲相，我覺得冇必要影，我好唔明影呢啲相做乜，對一個女仔嚟講，影呢啲相係噩夢嘅開始。」Suki表示將來老公或男友要求拍裸照，她一定拒絕，可是受藝人淫照事件影響，她說：「唔關事，係我識得保護自己。」<br>採訪：比華利　攝影：林德雄<br>場地：nijibistro（海港城）</p></body></html>