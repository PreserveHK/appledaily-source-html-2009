<html><header><meta charset="utf-8"><title>頑石點頭：捧熱刺砌低曼城 - 藍鑽石</title></header><body><h1>頑石點頭：捧熱刺砌低曼城 - 藍鑽石</h1><p>香港傳媒真有福氣，難得有條好體恤業界嘅煲呔。可能連佢都覺得日日講豬流感太悶，忽然發表「六四」謬論，等各大報章頭條多個選擇。煲呔今次嘅爆炸性言論，最精采係夠膽死話自己代表香港民意。喂，老哥你唔係普選出嚟，我都冇選過你，你憑咩代表我？<br>港人不嬲包容政府高官，敏感嘢用官方口脗輕輕帶過冇人怪你；唔掂嘅，咪上番堂政治傳播學囉，至忌隨口噏當秘笈。放諸球壇，你睇幾多領隊禍從口出搞到飯碗都冇埋。當然，總有人講嘢冇話亂噏，好似熱刺領隊哈利列納喺早排未完全護級成功，目標已直指歐洲賽資格，今晚贏埋曼城就近磅。<br><br>主客和：熱刺勝<br>心得：哈利列納不如做特首<br>近5場往績：LWLLW<br><br>藍鑽石<br>與簡拿華路同日出生嘅囡囡入學，今季大把時間睇波，尤其係意甲。</p></body></html>