<html><header><meta charset="utf-8"><title>娛圈360：新紮模　廚房肉搏</title></header><body><h1>娛圈360：新紮模　廚房肉搏</h1><p>隨着界女神JM、Baby神話誕生，後起模個個撈得風生水起，賺個不亦樂乎。時而娛圈突然湧現一批奀模族群，紛紛戴上大眼仔扮模，企圖在模界分一杯羮。好像在《美女廚房》上位的Rainbow和Lavina，雖則相貌未及Kama清秀，但憑着激凸身材及肯露肯捱的拼搏精神，始終會闖出一片天。<br>撰文：蘇芬妮</p><p>胡心諾（Rainbow）</p><p>年齡：17歲<br>三圍：32B、24、32<br>入行簡介：去年底參與PlayStationGirl選舉獲得亞軍。<br><br>年僅17歲、有「幼版JJ」之稱的Rainbow，談吐明顯比o靚模差一截，當初明明自爆被方力申「狼媾」，日前接受本報訪問時居然說：「我唔想俾人覺得好似借呢件事上位咁。」真係好難明。再問即將為PlayStation演出網劇的Rainbow有何過人之處時，答案都係唔中point：「我哋幾個女仔喺劇入面有人sellcool，又有日本女仔。試過去赤柱有人用英文問我係咪日本女仔，我用廣東話答唔係。其實我係典型女仔，比較溫柔同怕醜，講嘢細細聲，對男友會好容忍。」<br>blog： http://jacso.hk/rainbowbow </p><p>鍾蕙芝（Lavina）</p><p>年齡：21歲<br>三圍：34E、24、36<br>入行簡介：兼職model出身，拍過SONY相機廣告，早前拋胸亮相《美女廚房》，一「震」定江山。<br><br>擁34E上圍的Lavina非常進取，當日一副戰鬥格上《美女廚房》下廚，當場拋窒鄭中基，就連與她合作拍攝PlayStation網劇的女仔，都驚嘆其上圍，Lavina說：「我唔怕因身材而局限我嘅路線，我唔介意。我覺得條腰都幾幼吖，笑容又可愛，同埋我係最畀心機嘅新人之一，我好用心做好每一次嘅工作，又會回覆晒網友留言先瞓。」明知自己有料到，Lavina更加不需作狀：「我覺得一定要真心同坦誠，唔可以扮嘢，唔好俾人覺得自己好似高高在上咁。」<br>blog： http://jacso.hk/lavinachung </p><p>楊梓瑤（Carol）</p><p>年齡：20歲<br>三圍：34E、24、33<br>入行簡介：去年參加「MissBandai選舉」擊敗ECupBaby劉欣宜封后。早前亮相《美女廚房》令人眼前一亮，現為美少女廚神排行榜榜首。<br>blog： http://hk.myblog.yahoo.com/carolyeung623/ </p><p>王淑玲（Vanko）</p><p>年齡：19歲<br>三圍：32、24、33<br>入行簡介：曾拍攝無綫劇集《盛裝舞步愛作戰》，近日擔任《美女廚房》「美味天使」香蕉。最近有指她在曾志偉生日派對上，被側田借醉摸屁股，雖然當事人否認，但已令她人氣十級跳。<br>blog： http://blog.tvb.com/vankowong/ </p><p>裴殷（A.Lin）</p><p>年齡：20歲<br>三圍：32B、24、34<br>入行簡介：17歲成為兼職模特兒，曾拍攝KFC廣告和演出舞台劇《我愛萬人迷》和《再見理想》，早前挾「周秀娜師妹」之名亮相《美女廚房》，人氣急升。早前她曾透露正學唱歌，未知會否入樂壇呢？<br>blog： http://jacso.hk/alin </p><p>溫雅妍（Crystal）</p><p>年齡：23歲<br>三圍：32B、24、33<br>入行簡介：做過Sam'sAngel，拍過港台Y2K劇集《過渡青春》，又當過亞視《馬上全接觸》主持，現為美少女廚神。靠清純樣貌食糊的Crystal，最近卻被人開blog數臭，指她私生活不檢點。<br>blog： http://jacso.hk/crystalwan/ </p><p>奀模三絕</p><p>說到底，奀模始終是奀模，要名成利就爭出位，當然要耍非常手段。<br><br>絕招一　搞緋聞<br>講真美少女上節目玩煮飯仔，觀眾過目即忘，但跟明星扯上關係又唔同講法。Rainbow和香蕉王淑玲叻女嚟，弊在害到方力申和側田雞毛鴨血。<br><br>絕招二　晒巨胸<br>擁豐滿Ecup上圍的Lavina，下廚唔穿圍裙穿deepV，一於「tryherbreast」，搞到班電車男暈頭轉向，Lavina都算是碩果僅存的胸大有腦一族。<br><br>絕招三　靠響朵<br>唔想靠緋聞，欠激盪身形，惟有響朵留其名。今日來個「A貨樂基兒」，明日又有「幼版JJ」，總之老翻紅人冇死錯人。</p></body></html>