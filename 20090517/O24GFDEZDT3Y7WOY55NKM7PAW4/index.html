<html><header><meta charset="utf-8"><title>學法國女人落妝慢</title></header><body><h1>學法國女人落妝慢</h1><p>法國5月，藝術文化界大玩音樂、電影等，好不熱鬧。我方美容界，5月又有甚麼搞作？法牌Bioderma就勁推招牌落妝水，靠型男化妝師RickChin落嘴頭，加上望穿秋水的大裝行貨到港，肯定成大熱。又聽吓趙碩之師妹Yumi尹蓁晞初入娛樂界，日日化妝落妝，究竟有咩方法落得徹底兼讓肌膚休息？答案原來是一字既之曰：「慢！」<br><br>記者：郭佩韻<br>攝影：王文忠<br>Model：Yumi<br>Hair：Jamie@Hair</p><p>落眼妝要耐性</p><p>用落妝水落眼妝，有時感覺不夠乾淨，但其實只因為你落妝太心急。落眼妝正確做法是先敷眼，再慢慢推走眼妝，Rick話，「夏天眼妝特別易溶，可用棉花棒點些落妝水輕抹，將污垢清乾淨後才補妝。另外，不要用鹼性潔面紙，因為潔面同時會帶走表皮水份，妝容便不貼服。」Rick亦提醒就算塗防曬霜、隔離霜等都要用落妝水卸走，咪忽略無色化妝品呀！</p><p>BiodermaSensibioH囗O二十五周年法國限量版禮盒$299（原價：$459）</p><p>終於推出500ml家庭裝行貨，買大支仲送125ml旅行裝，夠用成年咯！</p><p>落妝水Tips<br>先敷眼</p><p>先以濕透化妝棉敷眼瞼1分鐘，再由內往外輕抹，切忌弄錯方向，令眼紋加劇。</p><p>抹嘴角</p><p>嘴角最易忽略，Rick話可用棉花棒抹，以免塞毛孔，長遠帶來暗瘡、粉刺等問題。</p><p>自家法式按摩</p><p>Yumi話卸妝後必會花些少時間做法式按摩。「曾經有位Auntie話我知睡前做法式按摩能舒緩肌膚，令護膚品更滲透。」法式按摩較多以掌心、手指包緊整張臉，用以呵護肌膚。另外法國女性很年輕便有抗氧化概念，喜歡從紅酒、葡萄等攝取抗氧化物，絕對值得我們東方人學習。</p><p>BiodermaSensibioLightSoothingCream$305</p><p>肌膚乾燥缺水時，可配合舒緩保濕護膚品一起按摩。</p><p>法按Tips<br>手包面</p><p>揉搓雙手至微暖，利用溫度加促血液循環。雙手放面頰，掌心在雙頰位輕搓。</p><p>彈下巴</p><p>用手指輕彈太陽穴，促進淋巴循環。另以手指輕彈兩邊頸位各15下，有助收緊。</p><p>揑眼肚</p><p>以無名指及拇指組成法式Pinching手勢，由眼尾至眼頭輕揑眼肚位置。</p><p>撫頸紋</p><p>用雙掌由上而下撫平頸紋，並將毒素帶至淋巴排走。但切忌大力拉扯肌膚。</p><p>查詢：Bioderma（29768888）</p><p>FrenchMayBeauty事件簿</p><p>各法國美容品牌均於5月有不同活動，靚人請留意。</p><p>與Angelababy玩遊戲</p><p>由即日起，於時代廣場或廣東道連卡佛Clarins專櫃，首50名購物滿$980（包括全效控油系列產品）的顧客，即可出席5月23日於Clarinsifc專門店舉行的零毛孔全效控油分享會，跟Angelababy見面、合照及獲取價值$330全效控油禮品包。</p><p>TintedBlemishControlCream$190
</p><p>新出遮瑕消痘乳霜，搽後可即時減退紅腫情況。</p><p>查詢：Clarins（29946238）</p><p>體驗礦物護膚</p><p>礦物護膚或化妝品均對肌膚有益處，Biotherm全新推出Aquasouce礦物護膚系列，以鋅、鎂及銅三種不同礦物，分別用在中性、乾性及油性肌膚上，由潔面、爽膚到保濕均對肌膚充份保護。</p><p>溫泉水系列限量優惠套裝$350（原價$510）</p><p>包括溫潔面霜、潔膚水及乳液，一次過試齊礦物對肌膚的好處。</p><p>查詢：Biotherm（29184554）</p><p>多買多送</p><p>夏天理所當然是美白，Dior近期勁推DiorSnow雪凝亮肌系列，由5月22日起至31日，只要於專櫃買滿$950，即送價值相若禮品一份；或可以$315購買DiorSnow雪凝亮肌美白防曬底霜優惠套裝。</p><p>查詢：Dior（28318471）</p></body></html>