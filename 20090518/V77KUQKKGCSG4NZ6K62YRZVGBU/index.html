<html><header><meta charset="utf-8"><title>窩輪搏擊：駿威發威敲16535 - 俊樺</title></header><body><h1>窩輪搏擊：駿威發威敲16535 - 俊樺</h1><p>花旗股市上個禮拜終於出現較顯著調整，道指8500關最終失守，上周五以8268收市，從周線圖走勢睇，本周下試8000關嘅機會唔細。<br>港股上周五有唔錯嘅表現，恒指喺低位開展反彈，可惜高位買盤動力唔係好夠，撞啱花旗股市回落，今日港股應該會再現沽壓，短線支持位喺16000關。<br>駿威C輪16535：駿威（203）上周五報收3.46元，升6.1%，大成交重上10日線樓上，睇勢會升破3.70元阻力，向4.20元關推進，可以諗吓隻C輪16535。<br>隻輪現價85仙，2009年12月30日到期，行使價3.40元，溢價22.8%，引伸波幅82.1%，槓桿率4倍（有效2.5倍），正股升上4.20元，16535睇1.35元，正股跌穿3.20元，就沽咗隻輪止蝕。<br>俊樺</p></body></html>