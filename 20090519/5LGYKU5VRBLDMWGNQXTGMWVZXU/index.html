<html><header><meta charset="utf-8"><title>求驗客手記：林伯舊愛同仔開房 - 求驗客</title></header><body><h1>求驗客手記：林伯舊愛同仔開房 - 求驗客</h1><p>林柏特前未婚妻艾倫，似乎對足球員情有獨鍾。英國《太陽報》周一踢爆呢位34歲嘅西班牙模特兒，日前同一名男子開房，經查證呢位仁兄係非聯賽球隊史提芬納治球員韋遜；韋遜今年21歲周薪500鎊（約5,913港元），據講當晚淨房租要成545鎊，咁韋遜風流過後咪要捱杯麪？唔怕，原來佢住大屋嘅，隊友都笑佢係有錢仔，睇嚟大把子彈玩喎！</p></body></html>