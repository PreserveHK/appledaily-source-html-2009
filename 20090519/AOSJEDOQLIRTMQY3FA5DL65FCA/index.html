<html><header><meta charset="utf-8"><title>衫字經1：西木一折倉　出金牌</title></header><body><h1>衫字經1：<br>西木一折倉　出金牌</h1><p>未夠6月，眼見各大牌、小牌都來一招「春夏轉季大減價」（話咁快轉季?!），你無減到半價都引唔起途人注意，三折起是起碼的入場條件。無計，市道不景、經濟疲弱已經喺大家嘴唇邊擾攘半年有多，品牌們都要諗諗絕招散散貨，大勁減係其中一招。另外一招，又點少得一連幾日開倉低至一折大割引。今期輪到英倫搞鬼品牌VivienneWestwood，帶大家入倉睇睇貨先！<br><br>記者︰吳美美<br>攝影︰伍慶泉<br>Model︰Jinny@Musetalents<br>Makeup&amp;Hair︰WillOr（http://hk.myblog.yahoo.com/willormakeup）</p><p>RedLabel白色連身裙<br>原價$9,130<br>三折$2,739<br><br>CopperElevated高踭鞋<br>原價$5,380<br>二折$1,076<br></p><p>Anglomania紫色One-piece<br>原價$3,390<br>三折$1,017</p><p>酒紅色長袖恤衫<br>原價$2,930<br>三折$879<br><br>深啡色長褲<br>原價$3,130<br>二折$626</p><p>肉色長袖Tee<br>原價$1,460<br>三折$438<br><br>綠色圖案棉質長褲<br>原價$3,130<br>二折$625<br><br>黑紅色格仔Boots<br>原價$4,990<br>二折$998</p><p>每日推出特價袋</p><p>VivienneWestwood以往都搞過類似的減價開倉活動，但通常只設於九龍灣陳列室舉行，地方淺窄，逼多幾個人轉身都有啲難度。今次就唔同，專登喺觀塘九倉電訊廣場整咗個2,000幾呎場地，由今日起至5月23日期間舉行一連五日大型開倉大割引，現場大部份貨品都會以一折起發售。咪以為即刻衝過去掃一轉心水平貨就算，原來官方都搞搞新意思，每日限量推出指定精選袋款吊吓你胃口，等着你回來……而其他「西木」粉絲，聽完呢段消息之後，有無諗住度定呢幾日點請假撐場先？</p><p>每日限量精選袋</p><p>歷年最多煲金牌</p><p>「西木」公關小姐講到明今次大割引，貨品數量及款式係歷年最多，覆蓋範圍包括服裝、手袋、鞋履、銀包、首飾等等。最重要一點係，VivienneWestwood最矜貴主線系列GoldLabel，場內都有得俾大家選擇，主要係08年秋冬季貨品，不過數量唔算太多。提醒「西木」男粉絲，小記當日視察時，發現男裝款式選擇比較少，尺碼亦偏大，所以請盡量以「平常心」到來尋寶，以免太過失望。</p><p>VivienneWestwood開倉大割引<br>日期︰5月19至22日（上午10時至晚上7時）；5月23日（上午10時至下午5時）<br>地址︰觀塘海濱道123號九倉電訊廣場36-40號舖（牛頭角港鐵站B6出口）<br>電話︰25414601</p></body></html>