<html><header><meta charset="utf-8"><title>日本黑豚變糉</title></header><body><h1>日本黑豚變糉</h1><p>每年農曆五月初五端午節，各食肆紛紛出糉鬥法，戰況激烈過英超。傳統派力撐經典口味，魚翅鮑魚唔少得；創新派搵新食材大玩gimmick，推出番薯、蟲草花這些特別品糉。今年仲大吹和風，日本黑豚、咖喱肉醬、蒲燒鰻魚統統入饌變糉。向來崇日的香港必定失守，大啖入口日本糉。<br><br>記者：王震遠<br>攝影：梁細權、楊錦文、王文忠</p><p>黑豚入口鬆化</p><p>金紫荊向以精緻粵菜聞名，上年更成為米芝蓮必比登推介餐廳之一。今年端午節推出新糉，棄用上年的魚翅，改用日本黑豚作賣點，將日式元素糅合中式糉內發揮。日本黑豚味道香甜，肉質入口鬆化，不但令糉的味道升級，滲出豐腴的油份，糯米吸收之後自然惹味。中日fusion口味之外，推介仲有以素食的黃耳松茸香素糉，同清甜的棗蓉桂花紅豆糉。而且所有糉都是收柯打先新鮮即包，想食記得早兩日前電話預訂啦。</p><p>鮑魚金貝黑豚肉裹蒸糉$128隻</p><p>糉的份量大，用上12款食材：日本黑豚肉、鮑魚、瑤柱、靈芝菌及火鴨等。糯米以沙薑粉調味，很香口。</p><p>黃耳松茸香素糉$88隻
</p><p>以菌類做的素糉，黃耳、松茸、榆耳、靈芝菌和黑松露等，滿口素香及松露味。</p><p>金紫荊粵菜廳（25827728）<br>灣仔金紫荊廣場香港會議展覽中心地下
</p><p>咖喱和風糉</p><p>東海堂一向跟貼潮流，見時興北海道牛乳，馬上推出北海道牛乳玉米包。今年端午終於踩入端午糉戰國時代，第一炮推出一系列日式口味糉，用日本咖喱、蒲燒鰻魚、十勝紅豆同北海道元貝等和風十足的食材做餡，款款東洋特色。</p><p>日本咖喱肉醬糉$49</p><p>咖喱微辣香口，肉碎混入糯米，煙韌又惹味，原粒金栗夠爽，口感似食咖喱飯。</p><p>北海道原粒元貝豚糉$89隻
</p><p>和風味十足，除原粒北海道元貝，仲有豚肉及日本素翅，以台灣葉包，鮮味十足。</p><p>蒲燒鰻魚糉$58隻</p><p>糯米中混入素翅同櫻花蝦，口感豐富。估唔到燒汁鰻魚同糯米味道好夾，很香口。</p><p>東海堂（27391328）<br>全線分店有售</p><p>矜貴品糉<br>燕窩</p><p>燕窩味道清甜，又可養顏。龍皇酒家以燕窩做糉的餡料，推出約六両重的燕窩鹼水糉。用料名貴又應節，買幾隻送畀阿媽、外母實冧。<br><br>龍皇酒家飲食集團（28952288）<br>銅鑼灣告士打道280號世貿中心12樓全層</p><p>鮑魚</p><p>當人人推出新口味，滿福樓卻反璞歸真，專心做好傳統嘅裹蒸糉，由澳洲鮑魚同瑤柱作餡，即日鮮製，味道鮮美。<br><br>滿福樓（27346600）<br>尖沙嘴梳士巴利道22號4樓九龍萬麗酒店</p><p>花膠</p><p>名貴食材又點少得養顏滋補的花膠。蛋撻王新推花膠八寶糉王，以特大花膠做糉餡。此外，仲有北海道元貝、腩肉、乾蝦、冬菇、蓮子、綠豆和鹹蛋黃，糉子雖小，八寶俱全。<br><br>蛋撻王（27900090）<br>全線分店有售</p><p>海參、魚翅</p><p>逸東軒推出帝皇裹蒸糉，原本為皇帝御食。貴價食材有鮑魚、瑤柱，再加北菇同燒鵝夠惹味，爽滑海參做糉餡夠特別，仲有魚翅攝吓牙罅。<br><br>逸東軒（27101093）<br>佐敦彌敦道380號逸東酒店低層2字</p><p>特別品糉<br>番薯</p><p>日本風吹不停，鴻星都以日本番薯炮製出另類新口味甜糉。日本番薯出名香甜，入口軟滑。</p><p>蟲草花</p><p>藥膳入糉！除有淮山同杞子外，主角水鴨性微寒而無毒，脂肪較少，利水消腫。蟲草花為人工培植蟲草，可滋肺補腎、提升免疫力，呢個時勢最啱食。<br><br>鴻星海鮮酒家（26280080）<br>全線分店有售</p><p>甘桔</p><p>甘桔都可以做糉！翠亨邨再度推出首創的「金桔鹼水糉」，以新鮮甘桔製成茸，一級糯米中散發出甘桔果香，甘桔醬同食。酸咪咪，新口味。<br><br>翠亨邨（23762882）<br>尖沙嘴彌敦道132號美麗華商場地下</p></body></html>