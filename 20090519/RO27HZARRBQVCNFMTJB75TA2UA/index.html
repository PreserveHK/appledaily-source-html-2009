<html><header><meta charset="utf-8"><title>新AMP改朝換代　7.2級震撼！</title></header><body><h1>新AMP改朝換代　7.2級震撼！</h1><p>仲玩5.1？點襯屋企部Blu-ray機呀？ONKYOTX-SR607同YamahaRX-V665水貨7.2聲道新AMP火速抵港！前面個7就照舊，前中/左/右、後左/右，同SurroundBack（左/右）；後面嘅「.2」先係戲肉，拖住兩隻Sub-woofer，包圍感以至重低音音色馬上厚晒！新貨索價$3,980，買隻時下最多人玩嘅606/7.1聲道，都要呢個價啦！<br><br>記者：許福合<br>攝影：梁細權</p><p>7.2聲道×120瓦</p><p>TX-SR607支援目前所有BD環繞格式，當然包括DTS-HDMA與DolbyTrueHD在內，內建7聲道功率放大電路，每聲道最大輸出為120瓦，從機背中可以見到7.2聲道插頭。</p><p>接駁方面，HDMI會提供5入1出，當中機身前會有HDMI輸入，時下好多DC或DV都會使用HDMI介面，接駁時就方便得多，對應HDMI1.3a標準，具備一條HDMI線同時傳輸1080p高清視頻及HD環繞聲，同時還增加了聲畫同步傳輸功能，甚少再在聲畫上有不同步問題。</p><p>玩最新DOLBYPLIIz</p><p>ONKYO擴音機一向以聲音力水強，效果震撼見稱，同時追新技術亦都好快，DOLBYPROLOGICIIz才發佈無耐，TX-SR607就已經支援此規格。<br>須知好多人屋企環境所限，未必放得落隻SurroundBack喺皇帝位正後方！此時你只需用DOLBYPROLOGICIIz，就可將SurroundBack兩隻喇叭，放喺前左、右喇叭側邊加強音效（此時前置喇叭合共有5隻），因此，前置音效會比較豐富，現場及立體感都比較高，會聽多好多嘢㗎！同時，亦因為強調前置揚聲器重要性，佔位比較小，較適合香港一般窄小嘅家居環境。</p><p>YamahaRX-V665分析力強</p><p>相比於ONKYO，Yamaha擴音機分析力強，環繞聲及層次感高，亦相當受玩家歡迎，新出7.2聲道擴音機RX-V665，支援dts-HDMA、DolbyTrueHD與多聲道LPCM等編碼格式，而且因為具備有自動測試音場補正功能，配置揚聲器時，只要將音場咪定位，幾分鐘內就可完成調整，使用上相當方便。HDMI介面就提供4入1出，與ONKYOTX-SR607一樣，可使用1080pUpscaling，具備以往高檔機才可處理效果，而畫面升階效果實屬不俗，不會有勉強扯大嘅感覺。
</p><p>Sub-woofer精選推介
</p><p>要玩7.2聲道，除咗揚聲器要預多一隻，連Sub-woofer都要預多隻先夠玩，以下3隻Sub-woofer各自有唔同效果，可按心水品味選擇。</p><p>Mordaunt-short409低音持久</p><p>Mordaunt-short409嘅單元向下，聲音特點係低頻量重，音色會較為低沉，而且因為經地下傳聲，低頻量大時，低音持久力亦較強。</p><p>IntfinityPS-28標準型</p><p>IntfinityPS-28表演係中規中矩，各方便表現平均，單元設在Sub-woofer之內，無論係駁7.2或用於5.1作低音輸出亦合適。</p><p>DANMAXDM-SUB10B拳拳到肉</p><p>DANMAXDM-SUB10B使用10"單元，屬於較為主流前置式設計，低音效果強，而低頻強勁時，感受尤其強烈，甚至有拳拳到肉嘅感覺。</p><p>查詢：華仁影音（23983022）</p></body></html>