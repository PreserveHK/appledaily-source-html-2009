<html><header><meta charset="utf-8"><title>衫字經2：紅衫魚㗎誌　豪送袋</title></header><body><h1>衫字經2：<br>紅衫魚㗎誌　豪送袋</h1><p>大家行過報攤，有陣時都會搵幾秒時間望吓有咩八卦新聞，注意力完全聚焦喺內容上。但如果放喺日本雜誌上，邊個做封面已經唔係最主要，第一時間梗係睇佢送咩贈品！呢方面，日本潮誌一路都畀到信心大家，「物超所值」已經不足以形容佢哋嘅闊綽程度。睇番香港雜誌贈品……乜又係送支茶呀？</p><p>日牌目錄絕版袋</p><p>小記發覺最近日本潮誌齊齊狂發「送袋癮」，不約而同地送出大小唔同款式嘅袋，質素仲真係唔差！平時要買呢類品牌嘅袋，邊可以就咁樣用兩張紅衫魚搞掂！不過，撞正呢個月，各大日牌都推出春夏目錄（e-Mook），可能擔心簡簡單單就咁一本產品推介連幾頁造型相，欠缺叫座力，起碼送番個免費兼門市無售嘅袋先夠皮。家陣就嚟個日本潮誌送Gift巡禮！</p><p>X-girlStages藍紅色Monogram尼龍ToteBag<br>（35cm×50cm×12cm）</p><p>Zucca銀色側孭袋<br>（45cm×42cm×11.5cm）</p><p>CathKidstone淺藍側孭碎花袋<br>（29.5cm×38cmx10cm）</p><p>JillbyJillStuart黃色手挽袋<br>（22cm×30cm×8.5cm）</p><p>Q-POT.朱古力Bar袋<br>（35cm×25.5cmx6.5cm）</p><p>可以將袋身摺埋，收藏在「朱古力Bar」之中。雖然袋身比較薄，但係拉鏈部份的朱古力Bar手工像真度補番數。</p><p>ABathingApe棉質四面ToteBag<br>（38cm×35cm×10cm）</p><p>MHL墨綠色麻布ToteBag<br>（34cm×42cm×13cm）</p><p>尼龍、棉質、帆布袋款都有見過，但最少見麻布款。MHL最近所出嘅e-Mook就出咗一款墨綠色麻布ToteBag，質素係咁多款中最高嘅！</p><p>Neighborhood黑色MessengerBag<br>（55cm×27cm×15cm）</p><p>離十丈遠都望到嘅標誌Neighborhood，加上近期少有男誌送袋，值得入手。（坊間已搶購多時存貨不多，Yahoo!已有炒貨Bid緊！）</p><p>小物大Logo</p><p>除咗送袋，日本潮誌咩都夠膽死送：手錶、遮、鏡等小物成為每次買書前必Check驚喜。當然你同我買嘅原因無非為個大Logo。紅衫魚就買到呢份虛榮，值！</p><p>JillStuart黑色唇膏圖案縮骨遮</p><p>LeSportsac波點證件袋<br>（18.5cm×11cm）</p><p>VivienneWestwood小鏡連布袋</p><p>BapeKids猿人頭手錶</p><p>智源書局（23678482）<br>尖沙嘴金巴利道27-33號永利大廈2字樓A室<br></p></body></html>