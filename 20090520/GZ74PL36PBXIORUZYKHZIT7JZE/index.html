<html><header><meta charset="utf-8"><title>陳豪健身被偷內褲</title></header><body><h1>陳豪健身被偷內褲</h1><p>陳豪和名模AmandaStrang昨日在灣仔會展，為Mercedes-Benz（平治）推出全新豪華新車E-classCoupe系列發佈會揭幕。陳豪坐着近60萬的跑車現身，他之前為拍劇增肥，現時開始減磅，但仍然有200磅，減肥大計一出，即有纖體公司向他招手，他說：「有纖體公司傾緊，我都有興趣。」</p><p>Amanda信風水</p><p>拍纖體廣告免不了露肉，陳豪即說：「我OK呀，如果有身材、健碩、有肌肉，唔介意show俾人睇，我講求（相片）美觀，有藝術感。」不怕招來男同志示愛？陳豪自爆已有兩次同性向他示好的經歷：「喺gymroom試過兩次，一次係我冲凉，事先放咗毛巾、內褲喺附近，點知冲完凉唔見咗條內褲，好彩都留番條毛巾畀我，我惟有坦蕩蕩咁走。第二次，係冲完凉去locker拎嘢，locker居然有支玫瑰，我好感謝對方，但我都冇拎走。」<br>AmandaStrang談到愛車但未敢買，原來其母的風水師指Amanda今年揸車會有危險，所以只能下年才買車。<br>採訪：JessicaNgan<br>攝影：MatthewLam</p></body></html>