<html><header><meta charset="utf-8"><title>完美主義2：蝶蝶不休</title></header><body><h1>完美主義2：<br>蝶蝶不休</h1><p>看完另一邊，識得整個襯到蝴蝶頭飾的髮型，當然要揀埋適合自己的蝴蝶頭飾。大致上可分為橡筋、頭箍及髮夾，一般是以膠來做，亦有用類似絲帶素材製成。令人聯想到其實運用少少心思，便可以做出獨一無二的自家蝴蝶頭飾。工具簡單到材料只需要絲帶便可完成，咁易，仲有乜條件偷懶？</p><p>大細絲帶DIY</p><p>挑選蝴蝶頭飾，難在Pattern通常是Sell可愛，令有些走性格路線的人，拒蝴蝶頭飾於門外。其實只要花點心思，揀選兩條適合個人Style的絲帶，三兩下便可做到簡單的蝴蝶頭飾。聰明少少的人，通常會問可否換上男士煲呔當作頭飾用？基本上是可以的，但通常款色不多，且不會家家戶戶也有煲呔存貨，還是用絲帶製作較為實惠。</p><p>DIY蝴蝶頭飾</p><p>①先選一種質地較厚的絲帶，買一碼已可製成2至3個頭飾，約剪出20至25cm長度，視乎想製作蝴蝶的大細。</p><p>②剪出合乎大細的長度，將絲帶頭及尾對摺，形成蝴蝶的雛形。</p><p>③然後在蝴蝶雛形的中間，用手指摺一摺，中間形成摺痕。</p><p>④再另配一條幼身絲帶，蹺在中間的摺痕位置，綁成一個小結便完成。</p><p>⑤完成後，可直接綁在紮好的辮子上。</p><p>蝴蝶頭箍單獨戴</p><p>頭箍其實好有寶珠姐年代Feel，不過家陣好多幼身色彩繽紛的頭箍，好多時都可以混起來戴。但換轉是蝴蝶頭箍，則建議單獨戴為好，因為太多蝴蝶在頭上，略嫌有點Over。想再潮一點，可選用螢光色頭帶，夠晒Fashionable！</p><p>粉紅豹紋頭箍$129（c）</p><p>豹紋少許野性，但加了粉紅色做底，即時增加少女味。</p><p>斜布款頭箍各$68（d）</p><p>粉紅、黑色及牛仔布頭箍，是為簡約易襯之選。</p><p>桃紅及鮮藍絹料頭箍$130/$180（d）</p><p>這兩款都稍為浮誇，去Party或宴會用較合適。</p><p>JenniferBehr螢光色頭帶$950（e）</p><p>螢光色好型，但非人人合襯，至於價錢合理度則因人而異。</p><p>EvitaPeroni紅色膠面頭箍$460、桃紅髮夾$460（b）</p><p>膠面頭飾帶點重量，適合頭髮多的人。</p><p>髮夾橡筋隨意配</p><p>如果不想過份浮誇，可用細細的蝴蝶橡筋及髮夾。喜歡素色的，有深色無印Feel選擇；愛玩少少花款的，有膠面波點橫紋款式，總會揀到心頭好。</p><p>Lace花邊蝴蝶髮夾$189、波點蝴蝶髮夾$129、金銀色小蝶髮夾各$69（a）</p><p>較為素色的蝴蝶髮夾，可襯鮮色衫着用。</p><p>LowrysFarm黑色及杏色大蝴蝶橡筋各$99（f）</p><p>個人覺得襯一把淺啡色頭髮，感覺會好有日本妹Feel。</p><p>ans啡白色豹紋蝴蝶橡筋$115、黑白波點橡筋$130、黑色膠蝴蝶橡筋$90（d）</p><p>三款都走OL路線，可襯到斯文服飾。</p><p>a.Charm（28828295）<br>b.EvitaPeroni（29181850）<br>c.Minishop@gi（114-115舖）<br>d.ans（27882966）<br>e.LaneCrawford（21183668）<br>f.LowrysFarm（28366446）</p></body></html>