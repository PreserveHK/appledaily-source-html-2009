<html><header><meta charset="utf-8"><title>環遊世界：二千幾玩勻馬拉兩地</title></header><body><h1>環遊世界：二千幾玩勻馬拉兩地</h1><p>知你三心兩意，要陽光海灘，又想盡情消費，馬來西亞的「1+1」超值套票，一個價錢就可以飛去馬來西亞兩個地方，更包兩晚住宿。我哋可先飛去吉隆坡血拼，去雙子塔逛你最愛的Topshop，同蔡瀾都buy的BritishIndia，再去吃阿參叻沙和肉骨茶，度過甜蜜的一晚後，搭內陸機去浮羅交怡relax一番。知你唔鍾意曬黑，我在水清沙幼的海灘暢泳之際，你又可以飲冰凍椰青或做spa；黃昏時坐海灘睇日落，吹吓海風食海鮮，如此行程，每位都係$2,389起。如果揀去檳城仲抵，慳埋啲錢，可以留番去掃街！三十幾度下喺街邊打邊爐，原來都好有風味㗎。<br>查詢：36920888（東瀛遊）<br><br>記者：吳允冲
</p></body></html>