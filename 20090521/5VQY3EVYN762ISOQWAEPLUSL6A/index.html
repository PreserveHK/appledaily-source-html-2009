<html><header><meta charset="utf-8"><title>衫字經2：長按會豐</title></header><body><h1>衫字經2：<br>長按會豐</h1><p>夏天去沙灘曬太陽游水，亦是騷身材的大好時機！趁未落水之前，最好都係整裝待發做足準備工夫。講到要做比堅尼辣妹，梗係要幫上圍升一升Cup先夠吸引。今次教授各位靚女們學番幾招豐胸秘訣，原來長期按摩真係會有豐胸效果，最緊要唔好偷懶！</p><p>日按夜按可豐胸</p><p>根據JurliqueSpa的Patsy所講，每日勤力按摩胸部，的而且確可以豐胸，當然最好就係配合埋BustFirming產品，就算自行調配都得。Patsy說：「人人都可以自行調配出有豐胸功能嘅香薰配方，底油可選擇杏仁油或可可巴油，然後加入玫瑰油5滴、茉莉花油5滴、依蘭依蘭油2滴同快樂鼠尾草油3滴就得，再配合埋有提升、Firming同刺激乳腺效果嘅按摩手法就更加事半功倍！緊記每個步驟做5-6下，做完一邊胸到另一邊，力度要溫柔適中。」</p><p>配方</p><p>步驟</p><p>①先將豐胸乳液/香薰配方倒在手心中，再均勻地塗上胸部。</p><p>②由心口開始，以內至外的方向雙手交替在胸部作打圈動作，有助提升胸部線條。</p><p>③由腋下位置開始，雙手交替掃至鎖骨位。</p><p>④由胸部的杯底位開始，雙手交替掃至近乳暈位置，可刺激乳腺，防止胸部下垂。</p><p>⑤由乳暈位置之上開始，雙手交替掃至鎖骨位，令胸部線條更加Up。</p><p>⑥最後雙手一起將胸部唧向前，留意十指要向上收。</p><p>豐胸有得搽</p><p>其實市面上有好多BustCream都聲稱有效，通常都係幫助胸部變得更加Firm，有彈性同堅挺後自然有升Cup效果。若果配合每日按摩，能有助血液循環及刺激乳腺，令胸部有足夠運動，自然發育得更好。記者推介Decollete3D+，因為有脂肪轉移效用，幾得意可以一試；另外，Clarins於6月1日上市的BustBeauty系列亦是萬眾期待。</p><p>加墊無變有</p><p>有時想有即時豐胸效果，除了可以佩戴PushUpBra之外，當然仲可以玩吓花臣，就係加入NudeBra或者GelPads喺Bra裏面。如果本身胸部較平嘅女士可以一試，着衫會靚好多，有立體感同身形會S多一啲；但若果每日都墊的話，建議多做豐胸Massage，長遠計點都着數啲！</p><p>豐胸輔助器</p><p>好懶唔得閒幫胸部做Massage？唔緊要，入番部豐胸輔助器看門口都係一樣。如果想去到邊都做到的話，iBeauty粉紅色電流豐胸器就Perfect，因為體積輕巧方便，喺屋企睇電視或做家務時都做得，一部機有齊疏通、激活、塑形和保持四種功能，只要每日10分鐘就得，最啱又懶又貪靚一族。</p><p>查詢：<br>（a）BodyShop（22347791）<br>（b）Clarins（29946238）<br>（c）Inducer（28810802）<br>（d）JCShop（31022783）<br>（e）Jurlique（24203000）<br>（f）Sisley（21159799）<br>（g）L'OCCITANE（25911681）<br>（h）SaSa（25055023）<br>（i）Triumph（28905933）</p></body></html>