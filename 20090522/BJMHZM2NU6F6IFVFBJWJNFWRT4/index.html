<html><header><meta charset="utf-8"><title>周慧敏掃走橙皮紋</title></header><body><h1>周慧敏掃走橙皮紋</h1><p>周慧敏（Vivian）昨日以代言人身份現身W酒店，出席Elyze身體年輕再造中心活動，她說：「我家有107磅，做完機後弗咗好多，橙皮脂肪都冇晒。」記者問Vivian其夫婿倪震是否滿意，她說：「佢未必留意到，幫我做嘢換衫嘅同事就會發覺。」</p><p>拒絕生育</p><p>記者笑言Vivian年輕了很多，與倪震外形上會否有老夫少妻的感覺？她說：「冇咁誇張，我有方法令佢年輕，畀個和諧嘅家畀佢。」早前有傳她雪藏卵子，她澄清：「我嗰次係去醫院睇膊頭，因為之前手筋發炎，我嘅生育計劃同之前一樣，都係唔生，唔會考慮雪卵子搵代母。」<br>對於好友古巨基離開金牌大風的是非，Vivian說：「我唔敢打擾佢，但作為佢好朋友，尊重佢嘅決定。」有指基仔續新約，延遲與女友Lorraine的婚期，她說：「冇聽過。」<br>採訪：RitaLeung<br>攝影：DickyChan</p></body></html>