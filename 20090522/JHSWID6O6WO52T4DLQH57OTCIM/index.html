<html><header><meta charset="utf-8"><title>9個Sales7個撐　愛Magic唔要G1</title></header><body><h1>9個Sales7個撐　愛Magic唔要G1</h1><p>玩慣iPhone！單撈遊戲太方便，隨時變天生購物狂！6月HTC將結合Google，推出全港首部Android系統手機——Magic；機場Sales大讚，話佢天生靚仔，仲採用類似AppStore購物法，㩒個掣單撈！太方便喇，小心碌爆卡！<br><br>記者：陳國輝<br>攝影：伍慶泉</p><p>軟件不敵AppStore</p><p>上網購物係近年趨勢，eBay、Yahoo，甚至今期熱爆嘅內地網阿里巴巴等，貴至金銀首飾，平至白襪老底統統有得買！但透過手機買嘢，暫時除咗AppStore，另一渠道就係Magic內置嘅全新購物介面AndroidMarket；系統由Google開發，想購物就先輸入個人及信用卡資料，情況同一般上網買嘢冇分別。不過現時尚未推出付款軟件，所以價錢未有披露；據講AndroidMarket於全球暫得2,000套軟件，內容包括晒遊戲、應用程式及手機小工具等，比起過萬套軟件俾人下載嘅AppStore來講，完全係天淵之別！</p><p>飛走鍵盤贏口碑</p><p>水貨G1唔覺已推出咗大半年，可惜反應一般，講到底主要係英文系統問題，冇得打中文，好冇Feel！另一原因，係潮人玩家始終覺得QWERTY鍵盤太商務化，亦令機身厚度大為提升。<br>Magic就好唔同，長度、厚度勁減不特止，而且仲Keep得住3.2"芒，所以初曝光已經贏盡不少機場Sales的口碑。<br>講開靚芒，Magic亦屬最高級別嗰隻HVGA解像度，亦即320×480，用嚟睇相、睇片當然有唔錯表現，更抵讚係配合埋QualcommMSM7200A528MHz處理器上網，流暢度可拍住iPhone，堅持用單手捽芒縮放頁面，唔玩Multi-Touch！</p><p>Details速睇</p><p>先達人有SAY!<br>Hidi</p><p>Magic薄G1些少，冇QWERTY妨礙手感，拎住行街輕便啲！</p><p>強</p><p>SendSMS對我好重要，冇咗個實體鍵盤，打字實會慢啲。</p><p>豪</p><p>Magic靚仔啲！最緊要屏幕同G1咁高咁大，梗係揀細嗰部！</p><p>榮</p><p>睇款兩部差唔多，但Magic玩中文系統，提供手寫廣東字，啱我！</p><p>Sun</p><p>常用iPhone去上網買嘢，Magic都有類似功能，我好想試一試！</p><p>Sunny</p><p>行貨有網絡商專用介面，提供天氣、新聞及娛樂等，好方便啫！</p><p>城城</p><p>價錢最重要，家水貨G1賣緊$3,000，比行貨Magic平近三分一。</p><p>阿輝</p><p>整體功能Magic勁啲，但擔心場內未必夠貨，隨時炒貴幾百蚊唔奇！</p><p>Jimmy</p><p>用緊iPhone3G！如試用Magic上網流暢嘅話，唔排除會換機。</p><p>Profile</p><p>處理器：QualcommMSM7200A528MHz<br>記憶體：512MBROM/288MBRAM<br>系統：Android<br>制式：GSM/WCDMA<br>體積：113×55.56×13.65mm<br>重量：116g<br>通話時間：450（2G）/400（3G）分鐘<br>主要功能：AndroidMarket、3.2"HVGA輕觸式屏幕、360度Trackball、320萬像素相機、GoogleMaps、Gmail、7.2MbpsHSDPA<br>查詢： http://www.htc.com </p></body></html>