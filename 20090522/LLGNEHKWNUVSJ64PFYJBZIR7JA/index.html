<html><header><meta charset="utf-8"><title>添孫唔派利是　新抱禮物任揀四叔命子淇追仔</title></header><body><h1>添孫唔派利是　新抱禮物任揀<br>四叔命子淇追仔</h1><p>恒基兆業主席李兆基（四叔）的新抱徐子淇，上周六為李家再添女孫，李家上下喜氣洋洋。四叔昨日透過公關向傳媒表示已探過孫女，並給子淇準備了冬蟲草、花膠和龍眼肉作坐月補品，並由昨日開始服用，希望子淇養好身子，再為李家添丁。</p><p>徐子淇06年嫁入豪門，成為恒基兆業主席李兆基兒子李家誠的太太，上周六再在沙田仁安醫院為李家誕下第二名女兒，為長女李晞彤添個伴，四叔對於再榮升祖父，非常雀躍，還繼續給新抱送上名貴補品坐月。</p><p>「BB眼仔精靈」</p><p>記者昨日到中環守候四叔，但他昨日沒有返辦公室，記者透過恒基企業傳訊部總經理顏小姐聯絡四叔，她昨日在電話說：「四叔話見過孫女，佢哋母女平安，好康健，再做爺爺好開心，BB眼仔精靈，佢話知道新抱子淇生BB好辛苦，睇佢鍾意乜嘢咪買畀佢，慰勞佢。但子淇啱啱生完好攰，仲未諗到。」<br>四叔在子淇07年生長女晞彤時，送上價值15萬元的冬蟲草和花膠補身坐月，這次四叔也鬆手送上補品，顏小姐說：「四叔話同上次一樣，會送上冬蟲草、花膠同龍眼肉共30包，畀子淇每日飲一包坐月補身，今日開始飲。」那些可是貴價花膠和冬蟲草？顏小姐說：「數目唔講，食得嘅唔貴得去邊。」</p><p>不會大事慶祝</p><p>子淇和李家誠結婚時，四叔向員工豪派萬元利是，這次做第二任祖父可同樣派利是？顏小姐說：「四叔話家金融海嘯，好多人唔開心，唔好大事慶祝，佢唔打算派，但希望唔開心快啲過去，到時普天同慶先慶祝。」對於有堪輿學家指子淇剛出世的幼女命格旺，有望子淇再生兒子，顏小姐說：「四叔話好呀，大家希望係咁。」<br>採訪：藍文浩<br></p></body></html>