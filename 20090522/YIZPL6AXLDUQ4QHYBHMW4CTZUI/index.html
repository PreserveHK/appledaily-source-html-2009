<html><header><meta charset="utf-8"><title>早飛2+5：護級「大」晒　捧愛軍 - 畢傑</title></header><body><h1>早飛2+5：護級「大」晒　捧愛軍 - 畢傑</h1><p>拍檔牛兄周中命中東京綠茵熱W，雖則條過關斷咗，但拉勻計總叫做有微利，至少增加本欄士氣。去到季尾，西甲形勢相當清晰，艾美利亞經已上晒岸冇嘢爭，客軍愛斯賓奴只要贏波就即刻提早一周護級成功，客W要捧。<br>第10位嘅艾美利亞肯定唔使降班，又肯定爭唔到歐洲賽，餘下兩周屬例行公事；唯一要顧忌嘅，只係今場係艾軍今季最後一次主場作賽，謝幕戰通常都去盡，所以建議波友補番注「大」。加上卡勞烏捷踢埋今場先會返尼日利亞國家隊報到，又有卡路士加西亞刑滿復出，相信前面一定去盡，懶理防守，開「大」合理。<br>14位嘅愛斯賓奴暫多尾3嘅希杭4分，換言之周六全取3分即護級成功。至於喺新帥普捷天奴上任後，球隊戰績明顯有改善，對上8戰6勝1和1負；而沙治奧辛捷士據悉已傷癒，守將比蘭加又停賽復出，加西亞費南迪斯、迪拉彭拿同華度等主力全可上陣，客W好穩。</p><p>基達菲食硬紐文</p><p>配腳揀西甲護級戰，要基達菲主場擊敗紐文西亞，1.55倍主W同[-1]嘅2.6倍「主勝」都有信心。基達菲家陣由前皇馬名將米高領軍，早前3:0大勝奧沙辛拿已相當具說服力，上周更差啲作客贏埋要爭歐洲賽嘅拉科魯尼亞，只係尾段俾主隊迫和。<br>16位嘅基達菲暫得38分，僅多希杭1分，周六將會最後一次主場作賽，唔贏嘅話降班漩渦真係殺埋身。睇番陣容，除咗中場卡斯基路因傷長唞外，謝美加維蘭、阿祖安干沙利斯同高士曼干查都可趕及上陣，加埋大勇嘅格尼路同蘇爾達杜，力足擊敗紐文西亞。紐文西亞上周完場前先憑巴卡路嘅12碼贏維爾瓦，但呢班波唔識踢作客，今季1勝2和15負就知咩料啦。文：畢傑</p><p>早飛王貼士</p><p>星期六31　艾美利亞vs愛斯賓奴<br>首選：愛斯賓奴勝（2.35）<br>次選：艾美利亞大（1.9）<br>冷選：愛斯賓奴勝3:1（17）</p><p>早飛倉</p><p>主菜：星期六31愛斯賓奴勝（2.35）@2,000<br>渾水摸魚過關：星期六31艾美利亞大（1.9）x星期六34基達菲勝[-1]（2.6）2x1@1,000<br>今日早餐價錢：-$3,000<br>上日賺蝕：+$1,400<br>早飛倉結餘：$74,465<br>規則：$100,000本錢，每日買早報最多動用$5,000，<br>最少$1,000，逢周二、五見報。</p><p>周末焦點</p><p>星期六15　拜仁慕尼黑vs史特加<br>德甲煞科日，拜仁與史特加同得64分暫排2、3位，兩者如要爭標除須全取3分外，還要寄望榜首禾夫斯堡（66分）主場對雲達不來梅失分才可如願。<br><br>星期六39　維拉利爾vs華倫西亞<br>維拉利爾與華倫西亞俱要爭前4的歐聯資格，同時亦要力保前6歐洲賽位置，因第7位的拉科仍然窮追不捨。論往績，雙方近年在維拉利爾主場交手，從未出現和波。<br><br>星期六42　波爾多vs摩納哥<br>法甲榜首波爾多暫得74分，如今役能擊敗摩納哥，而那邊廂的馬賽未能作客擊退南錫，波爾多便可提前一周封王。至於連續7屆聯賽冠軍里昂，則肯定無緣爭標。</p></body></html>