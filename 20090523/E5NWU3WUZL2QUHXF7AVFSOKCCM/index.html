<html><header><meta charset="utf-8"><title>「即使一次都接受唔到」阿Sa警告男友召妓即撇</title></header><body><h1>「即使一次都接受唔到」<br>阿Sa警告男友召妓即撇</h1><p>近日突然爆出男星召妓醜聞，不少圈中人成為嫌疑人物。前晚蔡卓妍（阿Sa）為小丸子音樂劇配音，對於盛傳男星有召妓習慣，阿Sa坦言絕不能接受另一半召妓，就算一次也接受不到。</p><p>最近接二連三有隱名報道指有舞小姐在網上留言踢爆男星召妓，報道指鄭姓男星帶妓女返家，其家則擺有S女星女友的照片。報道出街後，不少圈中人都成為嫌疑人物，其中鄭中基（Ronald）和蔡卓妍這對情侶也曾被追問有關召妓醜聞的回應。</p><p>「都呃唔到我」</p><p>前晚阿Sa、曾志偉和錢嘉樂等到觀塘為櫻桃小丸子之灰姑娘音樂劇配音。問阿Sa有否給照片讓Ronald放在家中？她說：「冇呀。」是否擺放很多兩人合照？她續說：「冇呢，唔係呀，我真係唔鍾意呢啲報道，好傷害藝人。」會否相信報道？她直言不相信也不想回答故事性的報道和問題。<br>至於能否接受男友召妓？阿Sa直言：「如果真係咁，可以話飛得，我絕對接受唔到，都呃唔到我，即使只係一次都接受唔到。」由於報道指召妓醜聞涉及鄭姓男星，Ronald難免成為嫌疑人物之一，會否擔心影響男友形象？阿Sa似乎對Ronald百分百信任，她說：「觀眾識得分真假，況且都冇相作證。」<br>報道指影帝級人馬也有召妓，故志偉難免也被捲入事件中，但他謂：「呢啲報道完全唔可信，唔擔心會影響香港藝人嘅形象。」他笑言夜蒲並不代表就是去召妓，相反經常以乖乖仔形象示人的藝人可能會出軌。</p><p>嘉樂去過煙花地</p><p>嘉樂直認當武師時曾到煙花之地，但之後沒心癮再去，他說：「我成日會同志偉出去，但絕對唔係去煙花之地，唔係點會20幾年都冇俾人影過。去煙花之地咪仲要招呼番其他人。」問到生理上有需要時怎樣解決？嘉樂謂會以正常途徑結識女友。<br>採訪、攝影：何永寧</p></body></html>