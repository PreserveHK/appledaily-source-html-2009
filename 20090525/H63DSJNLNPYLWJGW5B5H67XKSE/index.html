<html><header><meta charset="utf-8"><title>魚缸暴炒族：航天萬源動力增強 - 方星俠</title></header><body><h1>魚缸暴炒族：航天萬源動力增強 - 方星俠</h1><p>究竟細價股炒完未？唔少散戶都好關心。如以大市氣氛判斷，後市似乎未必好差，但短線即使再衝，向上水位睇落又唔似好多，都係睇資金流向最有參考價值。<br>另外，散戶跟炒要自我衡量風險承受度，以及嚴格執行紀律，萬一真係損手，就當係交學費，最緊要唔好輸入肉，保留實力以後再出擊。<br>近期新能源股相繼發力，個別更創出52周新高，中國風電（182）就係一個例子。前身為「航科通信」的航天萬源（1185）亦見強勢，該公司自獲注資變身後，所擁有的4個風力發電場陸續投產，今年目標為加快風電項目發展及有關設備產銷。</p><p>上望0.68元</p><p>航天萬源上周五股價逆市高收0.52元，成交連日大增，料升勢未完，短線上望0.68元，設止蝕位0.45元。<br>另外，上周曾大升逾三成的福邦（1041），傳聞大股東快將海產凍倉注入。<br>該股今年大部份時間都在0.018元以下橫行，家陣升浪爆發，不妨望多眼。<br>方星俠</p></body></html>