<html><header><meta charset="utf-8"><title>ChocolateFavour</title></header><body><h1>ChocolateFavour</h1><p>甜甜蜜蜜嘅朱古力，Crossover冷冰冰嘅電腦，能否令用家感覺更溫暖呢？答案好主觀，人人唔同！不過東芝新推NB200Netbook，使用了朱古力主色勁撞古銅金屬色做配襯，機身造型勁潮之餘，更加入唔少貼心方便嘅好用功能，用家用得更放心，感覺就自然Warm啲啦！<br><br>記者：許福合　<br>攝影：周旭文<br>Model：Paris@PureModels</p><p>隱形開關</p><p>睇番巿場價格，Netbook標準定價大多在$4,000樓下，東芝NB200夠膽開價$4,299，價格高人一籌，自然有啲原因！<br>NB200個朱古力色+古銅機身，感覺極度搶眼！機面上有壓紋，而打開機蓋後，會見到鍵盤部份使用銀色設計，加埋斜紋Design嘅TouchPad，日系機味濃；NB200個開關掣亦見特色，靚玩古銅色、隱身於駁位之上，當按下開機按鍵，顯示燈亮起就會變成乳白色，有啲似牛奶溝朱古力！鍵盤每粒字母都使用獨立按鍵設計，一粒粒有如朱古力一樣，而且鍵與鍵之間有足夠距離，打起字來份外順手。
</p><p>機身Snapshot</p><p>硬碟防震感應</p><p>NB200重量只有1.18kg，勁輕！加上順滑嘅機身設計，同將3Cell電池完美融入機身之內，攞上手唔會三尖八角，果然係大廠設計風範！要彈之處都有，就係屏幕未能用盡邊框，留有成隻手指虛位，略為影響外觀美感；10.1"屏幕玩1,024×600，解像度只算係標準規格！<br>NB200另一特別賣點，是當機身略為搖晃，就會有警告視窗跳出，並將硬碟磁頭鎖回到安全位置，這個其實就係東芝EasyGuard硬碟保護技術，可起到監控作用，避免碰撞而令資料損失。NB200機身上設有3組USB，全部可在關機狀態時接駁手機、MP3等器材叉電，等於多一個後備電池在身邊。</p><p>Profile</p><p>處理器：IntelAtomN2801.66GHz<br>顯示：IntelGMA950<br>操作系統：WindowsXPHome<br>網絡：802.11b/g、藍芽、10/100LAN<br>記憶體：1GBDDR2<br>硬碟：160GB<br>屏幕：10.1"<br>體積：263×192.3×25.4-30.8mm<br>重量：1.18kg<br>查詢：其士（29533555）</p></body></html>