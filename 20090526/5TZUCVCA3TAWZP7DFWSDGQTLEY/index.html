<html><header><meta charset="utf-8"><title>$32,800買最平65"LCDTV</title></header><body><h1>$32,800買最平65"LCDTV</h1><p>家LCDTV嘅尺寸，40"已經相當頂磅！無他！每再上幾吋，機價就會幾何級數上；有冇諗過放部頂級65"喺屋企威吓、震撼吓？一般市價$15,000左右，讀「精算學」如記者的，都寧可加少少錢出部全新GolfGT掟個靚彎、攬個靚山！最近落深水埗，發現一部恐怖冧價OLEVIA65"LCDTV！</p><p>全新未開箱，行盡1920×1080p，對比度2000:1，仲要有2後1前、玩三組HDMI；標示嘅係差唔多「零頭價」$32,800（原價$128,000），前面個「1」唔見咗之餘、仲變為1年保養；須知三萬零，平時買部50"LCDTV都好勉強啦！細問得知仲要係SharpPanel，雖然已經係07年出品，不過上得呢個吋數質量冇得呃，一定用頂級材料！<br>不過由於水貨關係，內置Tuner喺香港並唔適用，影音店亦好識做地以$888換購價，平售MAGICTVMTV-3000高清機頂盒（原價$1,950）畀你睇電視；最後一關是LCDTV闊度有成62"，落去買機前記得度清楚屋企有冇位擺呀！<br><br>記者：朱崇德<br><br>成田影音（23873688）<br>地址：深水埗汝州街248號地下</p></body></html>