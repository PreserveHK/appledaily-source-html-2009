<html><header><meta charset="utf-8"><title>馮仁昭四圍超：軒仔、方大同鬥爛gag - 馮仁昭</title></header><body><h1>馮仁昭四圍超：軒仔、方大同鬥爛gag - 馮仁昭</h1><p>張敬軒（左）同方大同噚日喺土瓜灣綵排嚟緊星期五喺會展舉行嘅「拉闊音樂會」，問佢哋一齊做騷怕唔怕有比較？方大同話：「唔怕，大家都有自己風格，要比就比爛gag囉！」軒仔就話：「比較我哋兩個邊個瘦啲！」講到有人將啲飛放上網炒賣，方大同都有聽過，炒到成千幾蚊，佢話畀着自己就唔會買。</p></body></html>