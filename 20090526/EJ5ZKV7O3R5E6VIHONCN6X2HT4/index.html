<html><header><meta charset="utf-8"><title>窩輪搏擊：恒地發力敲16432 - 俊樺</title></header><body><h1>窩輪搏擊：恒地發力敲16432 - 俊樺</h1><p>期指結算逼近，好淡角力激烈，噚日互有攻守，雖然最後恒指升咗59點，但係成個形勢嚟睇，只可以當係打和，今日係結算前夕，形勢或者會稍為明朗啲。<br>地產股好生猛，港股有得升都係靠佢哋，新地（016）升上90.90元收市，升5.8%，恒地（012）升5.5%收市，報收41.95元，走勢幾靚，可以敲啲C輪。<br>恒地C輪16432：恒地早幾日喺10日線橫行，噚日啱啱起步，若升破46.50元，上試50元，可以諗吓隻C輪16432。<br>隻輪現價1.46元，2009年12月30日到期，行使價30元，溢價6.3%，引伸波幅69.6%，槓桿率2.8倍（有效2.3倍），正股升上50元，16432有機會升上2.14元，正股跌穿38元，就沽咗隻輪止蝕。<br>俊樺</p></body></html>