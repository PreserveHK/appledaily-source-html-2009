<html><header><meta charset="utf-8"><title>馮仁昭四圍超：色誘失敗硬上弓　大S美腿夾古仔 - 馮仁昭</title></header><body><h1>馮仁昭四圍超：色誘失敗硬上弓　大S美腿夾古仔 - 馮仁昭</h1><p>古天樂同徐熙媛（大S）合作演出完電影《保持通話》後，最近又合作演出王晶執導嘅《大內密探零零狗》，呢部戲會排喺暑假檔推出。今次古仔喺戲入面其實有好重周星馳嘅影子，佢飾演大內密探零零狗，為人呆頭呆腦，無心武學卻醉心研究科技做發明家，雖然經常俾其他密探取笑，但佢指腹為婚嘅未婚妻大S就好欣賞佢。</p><p>古仔鼓勵放膽演</p><p>為咗盡快成為古仔老婆，大S不惜主動出擊，仲玩床上色誘呢一招，只可惜古仔完全不為所動，只係尷尬咁企喺床邊，後來大S露晒香肩，雙腳更大力夾緊古仔，令佢郁都郁唔到，最終難過美人關，搞到古仔成面唇印，場面既香艷又搞笑。<br>事後大S話：「拍這場戲時，真的很緊張，因為這場戲我要主動引誘古仔，我不是那些懂得搔首弄姿去色誘男生的女生嘛，所以我只跟着王晶導演的指示去做，真的十分尷尬啊，幸好古仔叫我放膽去做。」</p></body></html>