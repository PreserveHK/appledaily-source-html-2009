<html><header><meta charset="utf-8"><title>不忿評判嘲英文差矮又肥港姐參賽者轟TVB無禮</title></header><body><h1>不忿評判嘲英文差矮又肥<br>港姐參賽者轟TVB無禮</h1><p>香港小姐一向標榜美貌與智慧並重，不過，在早前港姐面試過程中，佳麗質素頗為平庸。本報昨日接獲一封自稱是首輪面試佳麗Lucy的英文投訴電郵，指面試當日評判態度欠佳，揚言「hurtdieme」，對此港姐統籌經理陳家揚連聲否認說：「絕對冇，公司一向最注重禮貌，可能個女仔入唔到圍有啲唔開心啦。」</p><p>新一屆香港小姐於本月20日進行首輪面試後，無綫已從過百位面試者中挑選31位參與日前舉行的第二輪面試，稍後無綫會從中揀選入圍佳麗，聯同海外佳麗合共10人於下月11日跟傳媒見面。</p><p>首輪面試5評判</p><p>雖然首輪面試已結束，但本報昨日卻接獲一封自稱是首輪面試佳麗Lucy的英文投訴電郵，投訴當日面試時遭評判不禮貌對待，包括追問她為何參選港姐而不繼續讀書，又指她英文水準差及指其他佳麗看來又肥又矮，直指評判「hurtdieme」，及指大會「youngyaoinch」、「shortyaoinch」（後生又寸、矮又寸），認為無綫遴選制度不公平。<br>當日為港姐擔任首輪面試評判者包括港姐統籌經理陳家揚、製作資源部總監樂易玲和經理李文湘、監製潘裕佳及形象監督陳惠英合共5人。對於有佳麗投訴遭評判不禮貌對待，陳家揚昨在電話中否認說：「絕對冇，公司一向最注重禮貌，可能個女仔入唔到圍有啲唔開心啦。」</p><p>樂易玲：問題普通</p><p>至於樂易玲也連聲否認，她昨日說：「首輪面試係每次6個女仔一齊見評判，通常我哋只係問一啲好general嘅問題，例如點解參選港姐或者係最滿意同最唔滿意自己身體邊啲地方咁，睇吓佢嘅反應同對答，可能嗰位參賽者唔係咁習慣，又或者係比較緊張。」<br>採訪：林妃</p><p>投訴信原文</p><p>我是Lucy,IwenttoMissHongKongfirstinterview.Wahdjudgesverynotpoliteandnotnicelaw.TodayIseeamegazinesayingthisyear'sGirlssougly.Isawmanygoodandprettygirlstherebuttheydidn'tchoosejama.Don'tchoosemeisuenlawbutthejudgeinfirstinterview--mostverynotpolitetomanyyounggirlsandtotomelaw.Ionly18thejudgesaskmeto"whyjoinMissHKgoandwhynotstudylauonlyF7jaworhowcanfrightwithotherwor."AlsosaymyEnglishbad…hurtdieme.<br>HoLa,othergirltellmela,shestudyinUniversityokgadoubutlittlefatorshortthenthejudge(woman)said"whyyoulookfatorsoshort!"wahhohurtgama.<br>Onegirlisa博士studentarveryhighlevelandverynicegadoucantgetinsecondinterviewla.Wethinkshewillbeingabutshesaidnolaw.Youcansearchherpicandmypictoseela.Shegumhighlevelduongdak,gummengdukduoritegeibutithinkthewholechoosingisnotfairlaw,choosemodelmei?youngyaoinch',highstudylevelyaoinch,shortyaoinch…Theyonkychooserichgirllawsobad.<br>Wedon'tgoandlettheminchgalawiftheyneedtallorhighlevelpeoplethenwhynotputintheapplicationformlei.<br>Wastetime!<br>doungfairgei!<br>ucanemailmeifuwant.<br>Lucy<br><br>Lucy昨日發電郵至本報，投訴參與港姐首輪面試時遭不禮貌待遇，原文中部份詞彙串錯，文法不對兼夾雜了不少港式英語，下文為本報中譯版。</p><p>中譯版</p><p>我係Lucy，我去咗港姐第一輪面試。嘩，啲評判好冇禮貌好唔友善囉。今日我睇雜誌話今屆啲女好樣衰，但我見到好多靚女，不過佢哋唔揀咋嘛。唔選咪算囉，但第一輪面試嗰啲評判——大部份對啲女仔同我都好冇禮貌囉。我得嗰18歲，個評判問我點解要參加港姐而唔去讀書，話我中七咋喎點同其他女仔鬥喎。又話我啲英文差……傷心死我呀。<br>好啦，有個女仔同我講啦，佢讀大學，OK㗎都，但有啲肥同矮，咁個評判（女人）就話：「點解你咁肥同咁矮！」嘩，好hurt㗎嘛。<br>有個女仔讀緊博士，又高學歷又友善㗎，都入唔到第二輪面試啦。我哋成班女仔覺得佢入到（第二輪面試）㗎，但佢話冇囉。你可以去搵佢啲相同我啲相睇睇啦。佢咁高學歷都唔得，咁我唔得都啱嘅，但我覺得成個遴選制度唔公平囉，選model咩？年輕又寸、高學歷又寸、矮又寸……佢哋淨係揀有錢女囉，曳到。<br>我哋唔係去嗰度畀佢哋寸㗎囉，如果佢哋要生得高同高學歷嘅女仔，咁點解唔寫喺申請表度呢。<br>嘥時間！<br>都唔公平嘅！<br>鍾意就email畀我啦。<br>Lucy</p></body></html>