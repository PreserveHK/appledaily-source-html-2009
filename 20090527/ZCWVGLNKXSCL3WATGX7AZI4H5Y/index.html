<html><header><meta charset="utf-8"><title>搵食地圖1：大圍食到大尾篤</title></header><body><h1>搵食地圖1：大圍食到大尾篤</h1><p>近排身邊女性朋友最愛討論打機keepfit的功效，其實閉門在家開行冷氣，對住電視「溫磨吐磨」，就以為燃燒了脂肪，未免自欺欺人。真心想做運動的，不如走出戶外，到沙田踩單車，沿路仲有美食慰勞，即使食多了串燒粟米，咪踩多段路減番囉。<br><br>記者︰黃家欣、趙志雄<br>攝影︰譚盈傑、王文忠<br>Model：Wing、Bambi@PureModels<br>單車提供︰GreenUrbanMobility（21373884）</p><p>出發前醫肚：羊骨腩　靈魂七味鹽粉</p><p>每朝無數單車泊在大圍火車站，黃昏時卻百鳥歸巢四散，到底去了那？追隨單車路線追到顯徑，發現食店林立，一於把顯徑作為單車一日遊的起點！<br>從火車站踏單車到顯徑，約十分鐘，想醫肚又不想太飽？吃串燒最好，開業四個多月的串得起，羊骨腩和魷魚鬚是招牌菜。羊骨腩日賣幾十條，一口咬下，油香溢在口中，非常惹味。老闆文小姐說：「羊骨腩燒時要不斷塗油和水才不會乾，最後灑上的秘製鹽粉是靈魂，是本店最大賣點。」鹽粉有七種材料，帶咖喱粉香味，少辣不太鹹。此外，網民更推介燒日本廣島蠔，還說到7仔買支酒過來送菜最好。「每枱都會叫廣島蠔，我用蒜趕走腥味，加牛油、清酒和燒汁，放在錫紙上用扒爐燒，讓清酒帶出蠔的鮮味。」粟米人人燒過，文小姐自創燒法，燒熟後放在浸了牛油的錫紙上滾動，再加鹽和蒜，粟米甜中帶鹹，又油又香！</p><p>燒日本廣島蠔$25</p><p>在扒爐燒蠔，要用錫紙載着，再加牛油、清酒和燒汁，燒十分鐘，至八成熟仍保持蠔的鮮味，醬汁的鹹味和蒜味很開胃。</p><p>燒魷魚鬚$12</p><p>香口而不太韌，幾下就吞得，部份皮燒得焦脆最可口。</p><p>秘製燒羊骨腩$12</p><p>皮脆肉腍，油和肉汁鎖在肉中，吞下後殘留滿嘴鹽香。</p><p>燒超甜粟米$12
</p><p>粟米甜味混了蒜香和鹽鹹，一咬下去粟米汁跟牛油唧出，又油又香。</p><p>串得起串燒專門店（26880185）<br>大圍顯田村118號A地下</p><p>田心村食住等　茶記抵食多國菜</p><p>離開顯徑準備出發，仍未夠飽？去火車站附近，會經過田心村，開業半年的和暉茶餐廳是抵食之選。平日約豬朋狗友踏單車，梗有一個遲大到，和暉有露天茶座，泊好車食住等最好。老闆娘Ann說：「這是顯徑去火車站必經地，假日有不少單車客。」名叫茶餐廳，食物卻像cafe，「我們港西日韓菜都有，豬扒包、日式叉燒拉麪、石頭鍋飯等，還有招牌水晶乳酸，用梳打汁、乳酸汁混果汁製成，面頭是刨冰，可選芒果、藍莓、水蜜桃等味。」招牌菜中石頭鍋飯最好吃，好吃在不似韓式石頭飯又多菜又少肉，這裏可配肥牛雞扒等肉，每天不同，還有秘製酸菜吊味。露天茶座歡迎養狗人士進內，是狗主假日好去處。</p><p>石頭鍋飯$42</p><p>星期一至五，六時後供應，每天材料都不同，不像韓式石頭飯有雞蛋和雜菜，更合港人口味。</p><p>巨峰提子水晶乳酸$16、跟餐$8</p><p>乳酸刨冰又酸又甜透心凉，還有綠茶水晶像啫喱讓你。</p><p>日式叉燒拉麪$34、下午茶價$28</p><p>軟腍叉燒配爽滑拉麪，味道更貼近港式拉麪風格。</p><p>特式豬柳扒包$20</p><p>以豬柳取代豬扒，更腍身易咬，麪包塗上蒜茸醬，又脆又香。</p><p>和暉茶餐廳（28990616）<br>大圍田心村194號地下</p><p>大學站新蒲點　北京師傅烤鴨入口即溶</p><p>從大圍出發經沙田，踩過彭福公園後不久，即到達大學附近，正值午膳時間，必定要來大學站旁的沙田凱悅酒店，全新開業的中菜廳Shatin18嘆茶。餐廳設四個開放式廚房，請來不同省市的師傅主理地方菜，包括有鄒師傅炮製特色的東莞菜，又有12年烤鴨經驗的北京師傅屈友福，引入傳統烤鴨掛爐，先將上湯灌入鴨身，於220℃高溫爐內烤75分鐘，即叫即烤的北京烤鴨，上碟時熱辣辣，師傅更即席表演片皮刀法，一落刀，已聽到鬆脆鴨皮裂開的聲音，入口香脆的鴨皮跟比例剛好的脂肪，瞬即溶化，只剩一口餘香！此外，來自西安的拉麪師傅張陽，每天還會新鮮即搓哨子麪，每碗拉麪都即叫即拉，保證新鮮爽口。較少吃到的陝西風味的哨子麪，麪身寬扁，食落煙韌有咬口，「搓麪粉的過程，我故意不加太多水，讓麪身更爽，口感特別好﹗」哨子麪材料還有西芹、紅蘿蔔、薯仔、草菇、粟米芯等，以番茄醬和辣椒調味，有點像酸辣湯，但材料更豐富！</p><p>傳統北京烤鴨每隻$398、半隻$218
</p><p>師傅以不同的刀片鴨，將不同部位的鴨皮分三碟上：純鴨皮、伴少許鴨肉的鴨皮和淨鴨腿肉。一上枱已香氣滿溢，入口皮薄鬆脆，脂肪緊緊附在皮上，即時溶化。</p><p>陝西手工哨子麪$68
</p><p>用料豐富，主角是扁身的哨子麪，入口夠煙韌，吸收了湯底精華，非常惹味。</p><p>乾葱鮮竹撈芥菜$78
</p><p>芥菜是廣東茂名水東鎮特產，簡單白灼已清甜爽脆，伴紅葱頭及腐竹，味道富層次。</p><p>肉鬆蒸鮮膏蟹餅$298
</p><p>用新鮮膏蟹、五花肉來蒸蛋，香氣馥郁，食落啖啖蟹膏鮮甜。</p><p>五粮液朱古力雪糕（前）、茉莉花茶雪糕（左）、木瓜雪耳（右）每球$25</p><p>推介酒香濃郁的五粮液朱古力雪糕，味道出奇地夾。</p><p>Shatin18（37231234）<br>沙田澤祥街18號沙田凱悅酒店4樓<br>時間︰11:30am-3pm、5:30pm-10:30pm</p><p>科學園搵食　靚景foodcourt大份三文魚餐</p><p>穿越沙田，一家大細只想吃個輕便午餐後繼續行程，亦可到在吐露港單車徑旁的科學園搵食。科學園平日是商業區，一到假日則變成單車友聚腳點，尤其這裏的foodcourtFresh，位置方便，環境一流，小橋流水盡入眼簾。餐廳裝潢簡潔有型，一室純白無菌的色調，加上兩層高的樓底，開揚舒適。Fresh內設五個攤位，酒吧、中菜區、東南亞美食、日韓菜及西餐區。主廚Franco特意顧及一家大小的需要，設計重量級餐單，「一家四口share兩個套餐，剛剛足夠。」科學園旁邊的人工湖，每晚七時半後，更有三場音樂噴泉表演。</p><p>泰式酸辣鳳爪套餐$35
</p><p>無骨鳳爪爽口彈牙，伴酸甜醬汁，相當醒胃。</p><p>日式炸豬扒便當$42
</p><p>豬扒炸得甘香鬆脆，配前菜及麪豉湯，白飯用的是日本珍珠米。</p><p>煙三文魚三文治$35
</p><p>用上三大片挪威煙三文魚，啖啖肉相當充實，煙熏的鹹香剛好帶出三文魚的鮮味。</p><p>Fresh（22107022）<br>沙田香港科學園科技大道西8號尚湖樓地下<br>時間：星期一至六8am-10pm、星期日及假期11am-10pm</p></body></html>