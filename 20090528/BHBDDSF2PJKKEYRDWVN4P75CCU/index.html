<html><header><meta charset="utf-8"><title>SSD新細力　0秒開機拍片</title></header><body><h1>SSD新細力　0秒開機拍片</h1><p>最近因為NetBook嘅興起，好多人開始知道儲存界新勢力SSD（SolidStateDrive）硬碟，估唔到這股勢力咁快又有新發展，這次就由三星首發，推出首部採用SSD作儲存媒體嘅手提攝錄機，擁有SSD嘅特色，快、穩、妥外，更可達到開機只需0秒嘅新紀錄，只要拉開屏幕就可立即拍攝，最啱我呢啲心急人。<br><br>記者：許福合<br>攝影：陳盛臣
</p><p>最高64GB</p><p>SSD攝錄機主要係新返H系列，會有16、32及64GB版。SSD最大優點係穩定及傳輸速度快，SSD因為本身無活動組件，所以防震能力較高，實際用落就會發現，即使用家跳上跳落咁拍攝，畫面亦甚少會中斷，相比之下就更適合作為手提攝錄機使用。容量方面，暫時最高只有64GB，與傳統硬碟DV比較略為輸蝕，約可拍到3到4小時左右，唔夠用的話仲保留有SD卡插槽。<br>H系外形其實與一般手提攝錄機差不多，不過Sizes同重量都明顯比較細同輕，操作上有極方便嘅拉蓋開機，將屏幕拉出同合上等同開關掣，用起來好方便，而且因為H系使用SSD，更可將開機時間縮到0秒！實際試用過亦無花假，完全唔使等佢慢慢WarmUp。畫質最高可以拍到1,920×1,080i，鏡頭具備10倍變焦及防震功能，有需要時可當470萬像相機用。</p><p>R10新角度拍攝</p><p>R10同C10雖然無用到SSD，但外形搞鬼同樣矚目。據講係參考人體工學，將鏡頭與機身形成25度斜角，用家毋須費力將手腕提高到90度，只要自然地抬起手腕，校正屏幕角度就可以拍攝到前方景物。R10可拍攝到全高清畫質影片，適合注重質素用家，而C10着重分享，機身設有專用鍵，接駁電腦及揀選影片後，按一粒掣就可將影片上載到YouTube分享全世界。</p><p>F3042倍變焦</p><p>要拍得輕鬆定要數F30，鏡頭用上42倍變焦，畫面可拉前拉後，企定定慢慢拍，而且電池亦夠耐用，可支持3個小時拍攝，唔計後備電池都仍夠玩。功能方面有人臉偵測、2.7吋LCD及YouTube影片攝錄，而影片質素最高為720×480/60i。</p><p>Profile</p><p>影像感測器：2.2M1/4.5"CMOS<br>光學變焦：10倍<br>屏幕：2.7吋輕觸式LCD<br>儲存：64GB/32GB/16GBSSD<br>記憶卡：SD/SDHC<br>影片格式：H.264HD<br>音效格式：AAC<br>電源：專用電池<br>體積：63×60.9×128.6mm<br>重量：372g<br>查詢：三星（36984698）</p></body></html>