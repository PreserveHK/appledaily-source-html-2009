<html><header><meta charset="utf-8"><title>超儀製腸叫救命</title></header><body><h1>超儀製腸叫救命</h1><p>何超儀、車婉婉和谷祖琳前晚到將軍澳電視廣播城擔任《美女廚房》的嘉賓，已為人妻的何超儀雖然帶備私伙圍裙到場，但她的廚藝認真麻麻，一開始已大叫救命要助手幫手，最後更連三位主持人和三位評判都先後落場幫手，認真有面子。</p><p>劉以達玩不文</p><p>前晚三位美女要炮製一道「肝腸寸斷鹹豬手雲吞鍋」，她們更要即場自製香腸，不過三人面對一條條未釀肉的腸衣時烏龍百出，幾位男士更大講有味笑話，劉以達說：「點先可以整到佢安全套住個腸？」當車婉婉順利弄好香腸時，劉以達即起勁狂呼：「出呀！出呀！努力呀！唧呀！」令全埸爆笑。<br>及後梁漢文試食時更衝口而出：「嗰碌腸係偏鹹，sorry，cut呀！希望記者手下留情，我想講係條腸偏生，個湯偏好飲，啲雲吞偏鹹先真。」何超儀接受訪問時就自爆當年為了引陳子聰追她，試過親自下廚，但婚後已很少下廚，就連父親何鴻燊亦未有機會試過她的手勢。<br>採訪：卓寶花<br>攝影：陳順禎</p></body></html>