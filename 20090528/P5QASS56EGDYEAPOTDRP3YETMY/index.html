<html><header><meta charset="utf-8"><title>馮仁昭四圍超：面試港姐狂數女評判 - 馮仁昭</title></header><body><h1>馮仁昭四圍超：面試港姐狂數女評判 - 馮仁昭</h1><p>有份參加港姐首輪面試、自稱18歲嘅Lucy前日寫咗封英文投訴信嚟，力數TVB評判不公無禮，噚日本報記者收到佢另一封英文信，繼續炮轟無綫評判，矛頭直指其中一位女評判，Lucy話佢冇禮貌之餘，仲霸晒啲嘢嚟講。雖然佢冇指名道姓，但好自然令人聯想到製作資源部總監樂易玲。<br>噚日記者經電郵聯絡後，同Lucy通電話，佢好激動咁話：「當日我先用廣東話自我介紹，然後佢哋叫我用英文講，講完之後，個女人就話我英文差，仲話：『點解你唔讀多幾年書？你覺得你可以同大學生揮？唔好嘥時間喇，返去溫書啦，你都就考A-Level啦。』」Lucy話當時嬲到震。</p><p>佳麗哭訴寧選亞姐</p><p>Lucy又話當日有個擺心心甫士嘅少女都俾女評判寸爆，佢話：「當時佢着件比堅尼，頭頂插咗朵花，女評判話：『你平時都着成咁㗎！』又有個女仔，評判問咗佢幾個問題，之後個女人就話：『試到你啦，你啲廣東話都唔正。』有個17歲女仔俾佢激到喊，仲話寧願參加亞姐。」最令Lucy激氣嘅，仲係評判對疑似有錢女特別另眼相看，佢話：「我聽到有幾個佳麗喺廁所講：『使乜靚啫，識人咪得囉！』」佢話「大汗徐淑敏」首輪面試已經同班工作人員好好傾，佢懷疑都唔知係咪朝中有人。Lucy話今年讀中七，趁考完試諗住見識吓大公司係點面試，佢話：「聽講今年港姐係去日本嘛，咪報名去玩囉。」</p><p>Lucy承認英文差</p><p>馮仁昭收到風，Lucy當日係尾輪面試，個樣都OK，當時佢用英文介紹自己，評判就話：「你英文好似唔係幾好喎，你有冇諗過返去讀書先？」Lucy噚日喺電話度承認自己英文差，佢都話為應付考試，趕住去補習，馮仁昭希望佢學好英文，他日捲土重來啦。<br>此外，張嘉兒、周家蔚及何傲兒等噚日喺九龍公園出席「香港國際手球錦標賽」記者會，講到有指港姐面試評判態度差，張嘉兒話當年面試冇試過，佢話：「又係自由發揮，我覺得今次只係誤會。」</p><p>Lucy的第二封信（節錄）</p><p>日前有份參加港姐面試嘅Lucy，噚日以英文回覆記者電郵，當中仍夾雜錯字及文法有毛病嘅語句，似乎佢對面試嘅遭遇仍忿忿不平。以下為節錄：<br>原文：Thankreply.Igoschooltodaysonocheckmail.Solly.Ihavemuchcomplaintslaw<br>本報中譯版：多謝回覆，我今日要返學所以冇check電郵，對唔住，我有太多嘢要控訴囉<br>原文：Manygirlshasbeen"inch"（chinese）byjudge（aWoman,uknwwhola）law<br>中譯：好多女仔俾嗰個評判（女人嚟，你知我講邊個啦）寸囉<br>原文：Hola,Univeristystudentla,oneofthegirl（Japanesestyle-postwiththeheart）shetellmanygirlsthatsheinchbythewomanjudge"WAHUDRESSLIKETHATEVERYDAYGA?"thenblackfaceandmadehersosadandangrylaw<br>中譯：好啦，大學生啦，其中一個女仔（日本女仔feel，擺心形甫士），佢同好多女仔講話俾嗰位評判寸「嘩，你平時都着成咁㗎？」（評判）跟住黑面，搞到佢好唔開心同好嬲囉。<br>原文：AnothergirllaalsoHKuniversitystudentshenearlycrylaw-sheisnottallandlittlefatduoinchbythejudge"whyucometoday?unoneedtoturnroundlathankyou"verynotrespectlaw<br>中譯：另外一個女仔啦，都係大學生，佢差啲喊囉——佢唔高同有啲肥都俾個評判寸「點解你今日嚟？你唔使轉身啦唔該。」好唔尊重囉。<br>原文：Aibutmanyrichgirltherelei,judgechooseduglyrichgirl（tallandwithexpensivebags）duongchoosedreallycanrepresentHKgeigirl……<br>中譯：唉，但係好多有錢女喺度呢，評判揀醜樣嘅有錢女（生得高同拎貴袋）都唔揀真係代表到香港嘅女仔……<br>原文：theyonlychoosetallpeople,f,5duochoosela,2ofthesecondingirlrartistbeforegumduodak??<br>中譯：佢哋淨係揀高妹，中五都揀啦，有兩個入咗第二輪嘅女仔之前仲係藝人嚟，咁都得？<br>原文：thxarsollymybadenglish！<br>中譯：唔該呀同埋，對唔住我啲英文差！</p><p>如讀者知道今屆面試港姐嘅底細，可電郵至mailto:adent@appledaily.com報料。</p></body></html>