<html><header><meta charset="utf-8"><title>買貓添香閨情趣胡定欣甜蜜載馬國明</title></header><body><h1>買貓添香閨情趣<br>胡定欣甜蜜載馬國明</h1><p>在近日熱播的《巾幗梟雄》中，胡定欣飾演柴九身邊女人海棠，最後因為知道柴九深愛四奶奶而甘心讓愛，演技備受讚賞。胡定欣不但事業得意，愛情更順風順水，與馬國明傳緋聞的她，日前拍住拖開工，甚至做柴可夫駕車接載馬國明離開，認真甜蜜。</p><p>胡定欣去年與馬國明合作《舞動奇迹2》而撻着，有傳胡定欣為接近男友而搬離屯門，在馬國明一街之隔的太古城居住，而日前二人為慶祝拍拖一周年到金鐘行街，結果被傳媒碰個正着。這對熱戀男女近日齊齊為李添勝監製的新劇《鐵馬尋橋》開工，大前日下午4時許，胡定欣與馬國明出席完《鐵》劇在將軍澳電視廣播城舉行的開鏡拜神儀式後，女方更不避嫌駕車接載男友離開。</p><p>小貓未改名</p><p>胡定欣駕駛其HondaJazz接載馬國明往九龍灣德福花園後，再驅車往旺角勝利道一寵物店，店員隨即將一隻貓仔交給她，估計是胡定欣訂購的新寵物。之後店員教胡定欣如何抱貓咪，胡定欣又購買了清潔用品及貓糧等2、3袋用品後，才帶貓咪一同離開，返回太古城寓所。<br>記者前日致電胡定欣，問到接載緋聞男友馬國明收工一事時，她說：「咁啱佢嗰日冇揸車，我咪車佢去港鐵站。」有指二人拍拖一年，胡定欣仍然否認：「唔係，我哋係識咗好耐嘅好朋友啫。」雖然她未肯承認男友身份，但就承認家中近日添了新成員，她說：「佢係一隻兩個月大嘅英國短毛貓，其實我想養貓好耐，身邊好多朋友，好似胡杏兒咁，大家都有養貓，今次我終於買咗，以後可以好多養貓趣事同大家分享啦！」<br>胡定欣表示這次花了數千元買了一隻雄性貓咪，還未為牠改名，她說：「啱啱先帶咗佢返屋企，等我同佢相處吓，了解佢嘅性格先幫佢改名，暫時我見貓仔好適應屋企新環境，又好鍾意我同佢一齊玩。」<br>採訪、攝影：娛樂突發組</p></body></html>