<html><header><meta charset="utf-8"><title>數據統計：錯用傑斯中場失勢 - 青蛙仔</title></header><body><h1>數據統計：錯用傑斯中場失勢 - 青蛙仔</h1><p>一子錯，滿盤皆落索；曼聯領隊費格遜排錯陣，結果讓紅魔賠上了歐聯冠軍獎盃。<br>在周三對巴塞的歐聯決賽，費Sir最大錯誤是收起了泰維斯而派出傑斯打正選；無疑傑斯大賽經驗豐富，但他年紀大、速度慢，面對當打的恩尼斯達及沙維，完全輸晒。結果在未能搶得中場控制權下，使到前線球員「斷水斷糧」，並令打正箭頭的C朗不時回後「攞波」，發揮從而受損。</p><p>費格遜在比賽時兩次變陣。初段他排出4-3-3陣式，換邊後改打4-4-2，但攻勢依然是隔靴搔癢；及至66分鐘再將陣式轉成4-2-4，同時以C朗、朗尼、泰維斯及貝碧托夫攻堅。可惜，人多未必好辦事，中場失勢的曼聯全場僅得兩次攻門中框，輸波亦無話可說。<br>文：青蛙仔</p></body></html>