<html><header><meta charset="utf-8"><title>拆屋級藍芽小喇叭</title></header><body><h1>拆屋級藍芽小喇叭</h1><p>藍芽小喇叭！AV場內甚少見，最近旺角德發AV2000返咗隻「爆炸級」FOXL！咪睇佢體積細似一條巨裝三角朱古力，但機身已內置兩個1"單元、加Bass！200、300呎房間，竟有拆屋級威力！<br>以結他老歌做測試，基本高中低三路齊全，機身雖細，但音色感覺開揚（完全唔散！），最難得係分析能力高，細緻如結他弦的輕微震動尾音，都竟能精細呈現；至於音量方面，記者只係開到Volume的一半，但基本1米範圍內，兩個人面對面都可以傾唔到偈，你話幾恐怖呢！<br>電源用內置鋰電，叉爆可以玩5粒鐘；除經藍芽可直播手機數碼音樂外，機身內置3.5mm插口，駁iPod、MP3亦冇問題，不過價錢就肉赤啲，標價$2,380，據知來貨、街價冇乜水位，機價應該企硬冇得減！<br><br>記者：朱崇德</p><p>AV2000（23325598）<br>地址：旺角奶路臣街6E德發商場地庫16號</p></body></html>