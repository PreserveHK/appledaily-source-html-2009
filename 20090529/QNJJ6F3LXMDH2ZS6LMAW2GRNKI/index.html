<html><header><meta charset="utf-8"><title>明美連乖女興趣多多</title></header><body><h1>明美連乖女興趣多多</h1><p>「千億新抱」徐子淇的囡囡李晞彤就讀的KinderU幼稚園創辦人何光鴻，前晚於中環舉行新書發佈會，明美連（Sonia）帶同四歲多的大女吳藹雯出席活動。</p><p>表演慾強</p><p>已甚少出席社交活動的Sonia透露現在全職湊女，她說：「家都係做parttime牙醫，因為要多啲時間湊女，囡囡有好多興趣，有學畫畫、鋼琴、游水、普通話同做gym，佢屬於文學形，好鍾意讀書同藝術。」問到小藹雯可有表演慾，Sonia笑言：「都OK，之前有行過fashionshow都唔驚，不過妹妹仲活躍。」<br>此外，一向同徐子淇常行善的智行基金會創辦人杜聰都有出席活動，他表示：「好想去探佢，不過自己成日飛嚟飛去，驚有病菌，已經恭喜咗佢，睇相都見佢精神好好，恢復得好快。」<br>採訪、攝影：LawWaiMan</p></body></html>