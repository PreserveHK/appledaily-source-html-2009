<html><header><meta charset="utf-8"><title>西甲大勢：巴塞煞科「大」派對 - 畢傑</title></header><body><h1>西甲大勢：巴塞煞科「大」派對 - 畢傑</h1><p>巴塞隆拿剛成「3冠王」，睇怕周六訪拉科魯尼亞又會盡遣副選，但有要爭神射手的伊度奧壓陣，已是入球保證，勢開完派對再演入球騷。拉科爭歐洲賽被動，是役吼1.59倍「大」最穩。（球賽編號：星期六19；有線61及64台明日3:00am直播）<br>畢傑</p><p>周三技術擊敗曼聯捧得歐聯冠軍，巴塞心情仍高漲，「3冠王」目標已達，煞科戰作客拉科，果真贏輸都冇所謂。上場聯賽在魯營對奧沙辛拿，已見教練哥迪奧拿盡遣如保贊、沙維托維斯、蒙尼沙等小將，結果主場淨負0:1。今役捧走歐聯後返回聯賽，老實講玩票性質居多。</p><p>再出二線兵鬥拉科</p><p>第7的拉科叫做有機爭歐洲賽資格，但現時少第6的華倫西亞兩分，拉科對賽成績又不及對手，換言之那邊廂華倫迎畢爾包和波都夠數。因此，假如拉科知道華倫已領前畢爾包，隨時散晒，故捧「大」始終穩陣過主W。<br>拉科勝在「夫添」，實同巴塞鬥攻；客軍又有伊度奧要爭神射手，預計希比、保贊及施度基達等都會落場，等開入球騷。假如要貼勝負，當捧主場謝幕的拉科贏副選的巴塞，開2.25倍W。</p><p>吼馬體會小勝艾軍</p><p>另一場直播賽事，由馬德里體育會迎艾美利亞，前者只要和波都有歐聯資格，但考慮到客軍可踢風流波，吼主隊小勝開3.85倍「和」。（球賽編號：星期六18；有線62台明日3:00am直播）<br>馬體會現有64分排第4，多第5的維拉利爾兩分，由於馬體會對賽成績較佳，故今役主場多取1分都能參戰歐聯。馬體會近5場全勝，科蘭又要爭神射手，相信開1.28倍W不難，問題是贏波幅度不會太大，畢竟和波都夠數。可踢風流波的艾美利亞，有捷高停賽復出，可遣最強陣，僅敗機會最高。</p><p>混合過關</p><p>星期六18馬德里體育會和[-1]（3.85）x<br>星期六19拉科魯尼亞大（1.59）2x1</p></body></html>