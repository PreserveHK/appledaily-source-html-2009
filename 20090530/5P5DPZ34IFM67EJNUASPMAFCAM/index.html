<html><header><meta charset="utf-8"><title>隔牆有耳：學運老鬼　搞聯署信 - 李八方</title></header><body><h1>隔牆有耳：學運老鬼　搞聯署信 - 李八方</h1><p>陳一諤、呂智偉顛倒是非言論令人吃驚，多名學運「老鬼」睇唔過眼谷住度氣，發起「明辨大是大非，拒絕六四謊言」公開信聯署運動，以前學界成員身份，向新生代大學生講幾句說話，希望大學生唔好對歷史咁無知。<br>20年前好多活躍學運分子，北京學運可以話影響佢哋日後人生路向，有人更係屠城倖存者，親眼目睹軍隊鎮壓學生同市民，事件係佢哋揮之不去嘅集體創傷，對於六四事件歷史多年以來不斷被官方歪曲，佢哋認為必將真相告訴下一代，因此6月4日會刊登聯署公開信喚醒新生代對「六四」的關注和認識，歡迎89年至90年代初嘅大學、大專生加入，想參加聯署，可到呢個網址 http://cusu.hk/pad6420/ </p></body></html>