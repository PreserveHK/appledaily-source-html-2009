<html><header><meta charset="utf-8"><title>子淇追仔　還看2012？</title></header><body><h1>子淇追仔　還看2012？</h1><p>千億新抱徐子淇擔起為李家繼後香燈的重任，偏偏生了兩位小千金，搞到四叔（李兆基）都開聲要求：「有男孫就最好！」而她亦奉老爺口諭，揚言生到33歲。究竟徐子淇是否命中注定要生女？一於從子淇及第二位千金的命格作分析，發現關鍵在2012年！<br><br>記者：周靜雯<br>鳴謝：區仲德師傅</p><p>區仲德</p><p>曾擔任滙豐及渣打銀行風水顧問。</p><p>起碼生四個</p><p>玄學家區仲德師傅先以徐子淇的八字作分析，子淇在1982出生，生肖屬狗。區師傅指，單看徐子淇命格，是十分容易有子女，而且起碼生四個，最多可以生六個㖭！不過，會唔會全部都生女呢？原來關鍵就在2012年。師傅解釋，子淇命中「戌」土屬子星入墓，這幾年都不能冲開墓庫，子星受困，所以生極都係女；但到了2012壬辰年，碰巧戌辰相冲，子星墓庫大開，從她30歲至40歲十年期間，生仔話咁易！</p><p>次女多兄弟姊妹</p><p>至於第二位千金，其命格屬陰金，命中土金重。區師傅指，小千金是「從革格」，當出生日元是辛金，而出生年月日則「巳、酉、丑」三地支俱備，就可成此格。有此命格的人，通常出生富有，父母及貴人的助力都大，而且仲好旺爺爺同爸爸；因為陰金影響，將來長大好有機會成為大律師！但小千金是否多兄弟姊妹呢？師傅表示，屬從革格的人，會有很多兄弟姊妹，再詳細分析小千金的命格，可以看到最少有四個兄弟姊妹。嘩！同媽咪個命格中會起碼生四個小朋友相當配合。</p><p>**小千金是「辛金」（藍圈），出生地支是「酉、巳、丑」（紅圈），剛好形成「從革格」。</p><p>生仔生女睇眼肚</p><p>命格人人唔同，未必有此星就能生仔，分析始終需要靠師傅；但原來從面相一樣睇到你有冇「生仔格」，各位女士快啲手拎塊鏡出來照照啦！</p><p>生仔面相<br>女生男相<br>左眼肚有明顯細紋<br>鼻扁（奶奶格）<br>人中深直</p><p>生女面相<br>五官標致女生相<br>右眼肚有明顯細紋<br>鼻高（外母格）<br>人中扁平</p><p>除了面相，還有一個位要留意，就係臀部啦！老人家鑑別新抱是否好生養，都會睇吓個臀部，原來真係有根據，師傅指，臀部圓大有肉地，會較好生養易生仔，至於臀部較扁平的，會較易生女。</p><p>擺陣催添丁</p><p>區師傅表示，有不少客人都要求幫他們設局，最重要是生到仔！原來師傅會根據流年方位，配合女士的八字命格，再加上家居局勢，最後佈出「奇門催丁局」。這局會放一道催丁符、碧茜及紫水晶、古錢、銀元，當然要有女方的八字。師傅解釋，生仔與否，都會受到磁場影響，放碧茜及紫水晶，可吸收催丁能量，而古錢及銀元則可為女方化煞氣，更易有男丁。不過，由於該催丁局雖配合女方八字及不同方位，還是找師傅算算，不要自行亂擺呀！</p></body></html>