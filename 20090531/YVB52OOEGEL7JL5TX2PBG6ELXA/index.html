<html><header><meta charset="utf-8"><title>西甲大勢：奧沙辛拿難讓皇馬 - 畢傑</title></header><body><h1>西甲大勢：奧沙辛拿難讓皇馬 - 畢傑</h1><p>皇家馬德里已專注來季組軍事宜，西甲煞科戰作客要爭護級的奧沙辛拿，本應不值支持；但考慮到主隊近況麻麻，近7場只曾一勝；皇馬4連敗後要有交代，取[+1]的1.9倍「客勝」。（球賽編號：星期日25；有線61台明日1:00am直播）<br>18位的奧沙辛拿，今周只要擊敗皇馬即成功護級，因貝迪斯迎華拉度列一役無論戰果如何，他們亦可超分。如未能贏皇馬，亦要寄望同得40分的希杭敗給維爾瓦，皆因奧軍首、次循環俱不敵希杭，對賽成績較差，故同分的話一樣要降班。不過，主W被壓至1.75倍，更要讓皇馬[-1]，莊家咁狼？<br>首先，奧沙辛拿今季主場甚少踢出好波，印象中2:3負巴塞隆拿表現最佳；上周作客副選兼有歐聯決賽後顧的巴塞，才能險勝1:0。無疑彭迪安尼及尼古納姆等人料可復出，惟要讓波始終忌捧。<br>皇馬如無意外，下月便會有前會長佩雷斯回巢，適逢他們聯賽已4連敗，好好睇睇必踢好場煞科戰。加高及史奈達等人料會避戰，但馬些路及雲達華治可傷癒復出；加上希古恩及亨特拉爾等人又會披甲，就算奧軍為護級戰意秤先，惟要皇馬落敗亦不容易，取[+1]的「客勝」。</p><p>希杭搏盡捧「主勝」</p><p>希杭只要自己擊敗維爾瓦，便毋須理會奧沙辛拿的戰果，有望得3連捷成功護級。（球賽編號：星期日24；有線64台明日1:00am直播）客軍維爾瓦已篤定降班，又缺比圖、薩軒奴斯及卡梅拿斯，難阻希杭發達，直取2.1倍「主勝」。文：畢傑</p><p>讓球主客和過關</p><p>星期日24希杭勝[-1]（2.1）x<br>星期日25皇家馬德里勝[+1]（1.9）2x1</p></body></html>