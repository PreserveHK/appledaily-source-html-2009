<html><header><meta charset="utf-8"><title>中環在線：星「記者」嚇親金融才俊 - 李華華</title></header><body><h1>中環在線：星「記者」嚇親金融才俊 - 李華華</h1><p>華華一向覺得，冇嘢比焗賭跟住輸錢更谷氣，但幾日前同個專為對冲基金做買賣嘅鬼佬經紀K傾偈，原來可以比焗賭輸錢更慘──就係不但焗賭，仲要買乜都幫你決定埋，之後輸大錢你仲聲都唔聲得。<br>呢單嘢當然唔係喺香港發生，有嘅話我哋《蘋果》都報咗啦。咁離譜嘅嘢其實係喺李家天下嘅新加坡發生。大家都知佢哋政府抱住「官醒過民」嘅心態，從市民吸血汗錢，之後就經淡馬錫等國投公司買嘢。咁舊年佢哋好豪咁入咗好多外國銀行股，輸到趴街。聽經紀K話佢哋早前開咗個討論會，會中有個金融才俊揸咪鏟爆出席嘅國投高層。高層用例牌嘢解答，散會後有個自稱記者嘅人走埋才俊度，問佢個名同喺咩單位返工。<br>才俊沾沾自喜以為有人賞識。點知個「記者」一走，才俊個朋友即刻走埋去同佢講：「嗰個邊係記者，我話係政府嘅人，抄低你個名慢慢查你。」才俊當堂心慌慌。</p></body></html>