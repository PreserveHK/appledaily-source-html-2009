<html><header><meta charset="utf-8"><title>Amanda擲三萬挺Jocelyn</title></header><body><h1>Amanda擲三萬挺Jocelyn</h1><p>「模界關之琳」JocelynL.與夫婿Anthony前晚於中環KeeClub為尼泊爾兒童籌款起學校，舉行MoonlightFoundation慈善拍賣，一眾模特兒好友包括樂基兒、LisaS.、AnaR.、AmandaS.及姚書軼等到場力撐好友。</p><p>學做法國菜</p><p>Amanda笑言熱愛網上拍賣：「我好鍾意去ebay拍賣，試過喺網上用咗成3,000美金（約23,400港元）買古董。今次Jocelyn搞慈善拍賣，都會可能用兩、三萬去投嘢。」Amanda又透露近日積極跟法國大廚學習：「會學三、四個月，冇人工，不過一日要企10個鐘，每個禮拜都要返三日，模特兒工作都少咗。」問她是否有意轉行，她說：「自己搵到一樣嘢鍾意做，不過都驚冇人搵我做模特兒工作。」採訪：LawWaiMan<br>攝影：DickyChan</p></body></html>