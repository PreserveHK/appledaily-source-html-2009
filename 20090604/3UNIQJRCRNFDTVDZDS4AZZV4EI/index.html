<html><header><meta charset="utf-8"><title>男友開騷暗藏結婚玄機樂基兒買飛晚晚撐黎明</title></header><body><h1>男友開騷暗藏結婚玄機<br>樂基兒買飛晚晚撐黎明</h1><p>樂基兒昨日為時裝品牌Coach行騷，男友黎明演唱會以DreamWedding為題，她笑言每一場都會匿埋支持，並會自掏腰包買飛請公司同事撐場。對於男友舊愛舒淇希望他們早一點結婚，她對此說：「好難講，自然發展。」</p><p>美國時裝品牌Coach昨日在中環蘭桂坊旗艦店推出全新的Poppy系列，請來樂基兒（Gaile）、陳碧舸及外籍女模行騷。Gaile男友黎明近日為演唱會勤做運動keepfit，她笑說：「佢唔喺香港，不過佢好努力減肥。」</p><p>婚事順其自然</p><p>問Gaile會否陪男友運動，她說：「我運動唔好，驚會拖慢佢，佢都有食少啲減肥，一齊減會多啲原動力，不過又會食多啲嘢，自己家都係食魚同蔬菜，希望可以減多4磅，家有110磅。」<br>談到黎明下月的四場個唱以DreamWedding為題，問Gaile會否上台支持，她說：「你哋問番佢點解有咁嘅名，不過我每場都會捧場，會匿埋係啲panel位睇。」問她會否叫家人到港支持，她說：「我會買飛請公司同事支持佢。」至於早前舒淇公開希望黎明早點結婚，Gaile笑說：「好難講，自然發展。」<br>此外，早前Gaile與周刊到布吉拍攝時裝專輯，之後到夜店狂歡的時尚版記者鬍鬚男昨日也有到場採訪，Gaile對此說：「知道佢今日都有嚟，關於時裝工作，會繼續同佢一齊做嘢。」對於早前有指黎明為此事不悅，她說：「都冇嬲，我已經解釋咗，佢都冇叫我避忌。」</p><p>陳碧舸想買樓</p><p>此外，陳碧舸透露近日忙於上海、北京及香港三地工作，記者笑言她收入豐厚，她說：「我都係新人，喺學習階段，都唔係賺好多錢，當takecourse，不過原本喺香港住阿姨度，家會開始諗買樓。」<br>採訪：JessicaNgan、LawWaiMan<br>攝影：DickyChan</p></body></html>