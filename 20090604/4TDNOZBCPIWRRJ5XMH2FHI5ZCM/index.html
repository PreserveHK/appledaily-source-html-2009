<html><header><meta charset="utf-8"><title>窩輪搏擊：中行看升吼15858 - 俊樺</title></header><body><h1>窩輪搏擊：中行看升吼15858 - 俊樺</h1><p>花旗股市前晚冇乜動靜，但係噚日港股走勢就好似過山車，非常飄忽，上晝個市造好，幅度唔算太大，食完晏番嚟啲買盤突然殺上，恒指差啲就見19000，但轉過頭又跌番晒咁滯，收市雖然仲有187點升幅，但係已經收窄好多，風高浪急，睇嚟港股短期仲會大波動。<br>資源股有勢，最旺就係鋼鐵股，應該未炒完。大價股方面，內銀股應該可以造好啲。<br>中行C輪15858：中行（3988）昨收3.49元，升2%，以旗形整固，破旗睇4.20元，可以諗吓隻C輪15858。<br>隻輪現價71仙，2009年11月20日到期，行使價2.88元，溢價2.8%，引伸波幅50%，槓桿率4.9倍（有效3.6倍），正股升上4.20元，15858睇1.29元，有8成升幅，正股跌穿3.28元，就沽咗隻輪止蝕。<br>俊樺</p></body></html>