<html><header><meta charset="utf-8"><title>維園星火　激勵歷史見證人</title></header><body><h1>維園星火　激勵歷史見證人</h1><p>【本報訊】「每次疲倦嘅時候，都係呢張相令我同我嘅戰友，可以抖抖身上灰塵，重新嚟過。」89年在北京目擊屠城的學聯前成員李蘭菊說的，是每年六四維園萬點燭光的畫面。她移民加拿大後，繼續推動民運，「喺國際上呢張相代表嘅，係香港維港夜景、商業經濟繁榮以外，香港另一種精神面貌，代表香港人有血有肉、有情有義嘅一面。」</p><p>讓下一代知道真相</p><p>李蘭菊上次回港是五年前的六四15周年，今次回港，除了要在中國土地上悼念，還有另一個原因：「大陸出來嘅留學生第一次聽到六四，有啲唔信有呢件事，有個打電話問北京嘅父母，父母話：『沒這事！』叫佢畀心機讀書。」李蘭菊說，悼六四是為死者伸寃，也是為下一代設想。<br>97年時任國家主席江澤民訪美到哈佛演講，李蘭菊一個人在場外高喊「毋忘六四屠殺」，一群中國留學生和移民圍上來罵她「胡說！」「騙子！」她據理力爭，但當一個十一、二歲的男孩厲聲罵她「撒謊」時，她卻呆住了，想起89年6月3日晚，她在北京死命抱着一個年紀更小的男孩，男孩手裏握着一塊石頭，哀嚎着：「我哥哥給打死了，打死了。我要跟他們拼了。」<br>她想起那個晚上，她在歷史博物館附近，跟一群工人、學生坐在地上築成人牆，「我越過警戒線，拉住一個軍長嘅手臂，同佢講我哋真係和平請願。嗰一刻，已經聽到訊號彈不斷發射嘅聲音，個軍官木無表情咁望住我，我見到佢眼有淚光。」<br>她記得，在放滿屍體的醫院，滿身鮮血的醫護人員叮囑她：「孩子，你要回去，跟全世界人講這裏發生的一切。」20年來她做到了，「我哋對歷史已有交代。下一代係點，睇佢哋點選擇。」</p></body></html>