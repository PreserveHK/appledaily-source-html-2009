<html><header><meta charset="utf-8"><title>讓我們記下64個民主夢</title></header><body><h1>讓我們記下64個民主夢</h1><p>開槍的一剎，我們在電視機旁，黑暗中傳來啪啪槍聲，一個個熱愛國家、心靈純潔的年輕人在我們眼前倒下。時光荏苒，當年廣場上的學生巿民，青年變中年、青絲變白髮，旁觀的我們成了記錄者，以筆以墨，記下槍火中64個未有粉碎的民主夢，他們的言語今日節錄於此，曾經參與採訪的記者，也留下心中所想，準備繼續與遺忘的洪流對抗。</p><p>麥燕庭</p><p>記者協會前主席<br>「當年北京市民保護香港記者，要我哋將真相帶出去，嗰刻我先感受到記者職責重要。」</p><p>孫一江</p><p>北京清華大學本科生/在港工作<br>「如果說我對中國的未來還有一些樂觀成份的話，那都來自每年六四維園的燭光。」</p><p>陳清華</p><p>89年代表學聯上京支援學運<br>「當有同學喺你眼前中槍流血，聽到佢最後一次呼吸聲，呢啲唔會隨時間而忘記。」</p><p>閰靖靖</p><p>生於5月4日的北大畢業生<br>「我希望自己能夠親眼見證、參與歷史，將來才能避免被別人的片面論述蒙蔽。」</p><p>NY.ben（藝名）</p><p>《VIIV》搞手之一<br>「中國家只係金錢上、硬件上進步。我覺得如果六四平反咗，中國會更進步，係軟件上嘅進步。」</p><p>陳日君</p><p>天主教樞機<br>「香港接近祖國，又有表達自由，所以每年都要善用呢個機會，可能我哋喺歷史上有個使命。」</p><p>朱耀明牧師</p><p>「我要回家運動」主席<br>「流亡海外民運人士離開中國時，以為好快可以返屋企，冇諗到一等就係20年。」</p><p>陳予</p><p>香港維基媒體協會會長<br>「事實真相的話語權不只由強權掌握。」</p><p>蘇兆禧</p><p>9歲　小學三年級<br>「殺人係唔尊重人，（死者）屋企人又會好傷心。」</p><p>張銳輝</p><p>保良局李城璧中學通識科主任<br>「見到國家嘅問題，更能觸發學生去諗點樣改善國家，了解六四係國情教育。」</p><p>曾詠恩</p><p>17歲　保良局李城璧中學中六學生<br>「去六四集會，可以畀死咗仔女嘅父母知道，仲有人關心呢件事，對佢哋係安慰。」</p><p>司徒志恒</p><p>18歲　保良局李城璧中學中六學生<br>「多一分燭光，畀天安門死難者家屬多一分關懷。」</p><p>李柱銘</p><p>民主黨創黨主席<br>「大是大非嘅問題唔可以希望所有人諗法一樣。只要曾經一齊行過呢條民主路，我都會好欣慰。」</p><p>林耀強</p><p>89年學聯代表<br>「6月4日凌晨聽到槍聲，見到啲人跌低。諗返佢哋點樣保護我哋離開……嗰一刻，人性好靚。」</p><p>王軍濤</p><p>流亡海外民運<br>人士<br>「六四燭光晚會的最大意義就是向世界表明，中國人20年中沒有忘記那場屠殺。」</p><p>何佩玲</p><p>媽媽　41歲<br>「家好多人都避而不談（六四），任由（中共）宣傳瞞騙，咁我哋下一代，就唔知發生乜嘢事。」</p><p>張菁</p><p>流亡海外民運人士<br>「六四發生咗20年，我感到中國嘅民主路仍然好遙遠。」</p><p>林國璋</p><p>會堂電話、傳真及手機皆用上8964的牧師<br>「如果連20年前嘅事我哋都講唔到，我哋點同人講耶穌？」</p><p>劉銳紹</p><p>八九民運期間任職《文匯報》駐京主任的資深時事評論員<br>「六四事件，共產黨傷盡天下屈原心。」</p><p>鮑彤</p><p>中共前總書記趙紫陽秘書<br>「平反六四，中國的發展將獲得新生命！」</p><p>程翔</p><p>八九民運期間任職《文匯報》副總編輯<br>「我嘅執着，係出於對民族同歷史嘅責任。」</p><p>李俊峰</p><p>P-at-Riot80後六四文化祭發起人<br>「我哋想將六四事件話畀多啲人知，唔想事件淡化。」</p><p>蔡耀昌</p><p>支聯會副主席<br>「慶幸香港仍然有好多支持平反六四，每年都起碼有幾萬人出席維園集會，證明公道自在人心。」</p><p>鍾庭耀</p><p>港大民意研究計劃總監<br>「今年支持平反六四嘅數字創新高，但我好唔滿意，唔贊成嘅人，究竟諗乜？」</p><p>葉楚茵</p><p>支聯會青年組發言人<br>「年輕人並非唔認識歷史，只係社會缺乏渠道畀下一代發聲。」</p><p>黃家強</p><p>Beyond成員<br>「呢件事根深柢固，永遠都唔會忘記，亦都唔會原諒，中國政府需要真真正正面對。」</p><p>王丹</p><p>八九學運領袖<br>「民主是需要靠人推動，如果大家都放棄，我們永遠都生活在極權制度之下。」</p><p>韓東方</p><p>北京工運領袖<br>「六四從沒倒下過！我們沒一刻停頓，示威、組工會、罷工，沒這場運動，國家就沒這些變化。」</p><p>蕭綺熙</p><p>赴京給六四死難者掃墓的教師<br>「20年，莫失莫忘，為嘅係國家更美好嘅明天。就係我喺學生身上學到嘅『愛國』。」</p><p>蔡淑芳</p><p>最後撤出廣場女記者<br>「六四係大屠殺！死一個人，已經係好有問題，更何況係出動真槍去鎮壓。」</p><p>梁永浩</p><p>理大學生會會長<br>「香港係少數可以悼念六四嘅地方，身為香港嘅大學生，有責任薪火相傳，爭取平反六四。」</p><p>劉達文</p><p>《前哨》總編輯<br>「六四後我最感慨嘅係，中共政權竟然可以捱到20年，官越來越腐敗，好難對呢個政權有認同。」</p><p>Freeman</p><p>六四短片製作人<br>「當年讀緊大學，睇足50幾日新聞，我對北京學生嘅感情，係咁樣慢慢形成。」</p><p>嚴家祺</p><p>被指為六四幕後黑手之一<br>「六四是中國最大的寃案。」</p><p>孔繁強</p><p>《6420》CD歌手<br>「以前對六四有感覺，一直唔會主動講，但原來你唔講，周圍就不斷變，變到你有啲驚。」</p><p>陳達鉦</p><p>黃雀行動前線總指揮<br>「六四不平反，天理不容；呢個係普世價值觀，中共都要向時代邁進。」</p><p>范長峰</p><p>中大學生<br>「廿年前跑馬地塞滿人唔係假㗎，佢哋只係將自己嘅心聲收起咗，我哋就要去將呢啲心挖番出嚟。」</p><p>Ivy</p><p>中大學生<br>「點解六四係禁忌，教科書又唔講，好似歷史上面一個空白點咁，家人又支吾以對。」</p><p>關振邦</p><p>支聯會多年義工<br>「香港係中國唯一可以公開悼念嘅地方，連呢啲都唔做，歷史書唔講，學校唔教，個社會會點？」</p><p>周禮茂</p><p>《自由花》填詞人<br>「呢首歌嘅歌詞抱有好大希望，只要努力，自由可以開到花；唔好放棄，終有一日可以完成夢想。」</p><p>李卓人</p><p>支聯會副主席<br>「我哋唔會接受六四和解，中共係一個無底深潭，你一開始有任何嘢退讓，佢就會進一步苛索。」</p><p>李鵬飛</p><p>前行政局議員<br>「六四情意結唔係華叔獨有，中央政府有需要盡快平反六四，打開大家嘅心鎖。」</p><p>曾顯華</p><p>拍下擋坦克照的攝影記者<br>「如果政府有誠意有真心，一早就可以和平解決呢件事，唔使話搞到死人。」</p><p>尊子</p><p>漫畫家<br>「成個中國嚟講，香港算係有啲自由，你唔去幫佢仲幫人掩飾，好唔應該，做得幾多得幾多。」</p><p>馬龍</p><p>漫畫家<br>「呢個國家好鍾意用『母親』嚟自比，但有邊個母親會為咗小朋友唔聽話而殺咗佢呢？」</p><p>鄺凱茵</p><p>天安門母親運動成員<br>「天安門母親佢哋為咗真相受咗好多苦，香港人做到幾多？我哋連驚都無資格驚。」</p><p>Barry</p><p>最新民運歌曲《二十年》改編者<br>「你殺咗人唔認，仲唔覺得自己做錯，點可以做番個好人？」</p><p>熊焱</p><p>現職美軍軍牧的八九學運領袖<br>「六四能平反，意義在於我們這個民族有反省的能力，有進步的可能。」</p><p>阿P</p><p>Mylittleairport主腦<br>「佢（曾蔭權）自己見利忘義，仲公開教人見利忘義，個論述都好荒謬。」</p><p>羅海星</p><p>黃雀行動成員<br>「我以前覺得未必會係有生之年睇到六四平反，但係家覺得有機會。因為中國進步得越嚟越快。」</p><p>周澄</p><p>學聯秘書長，中大三年級生<br>「睇六四係睇成個中國發展，當時嘅貪污腐敗，今日仲喺度...希望六四會平反。」</p><p>李思</p><p>中學生聯盟外務秘書<br>「時間冲不淡國旗上血染嘅風采！一齊去六四燭光晚會！」</p><p>Yuki黃綺婷</p><p>中學生聯盟公共關係主任<br>「雖然有啲人嘅記憶會隨時間冲淡，但六四件事嘅對與錯唔會有任何改變。」</p><p>Shungyu</p><p>內地網民<br>「當我看到港人示威、捐款支持中國民主，深受感動，非常感謝港人20年來未間斷地辦燭光晚會。」</p><p>吾爾開希</p><p>前八九學運領袖<br>「共產黨統治的合法性在屠城後遭到民眾的質疑，失去人民的信賴。」</p><p>江棋生</p><p>六四學運領袖，現自由撰稿人<br>「沒有真相，就沒有公道和正義；六四這個案一定要翻！」</p><p>浦志強</p><p>六四學生領袖，現為律師<br>「他們（當局）的做法（指禁民眾公開悼六四），已近乎瘋狂！」</p><p>何少慈</p><p>支聯會老義工<br>「20年係一個新世代，咁多年嚟嘅香港人，都冇忘記到當日嘅傷痛。大家一齊維園見。」</p><p>武文建</p><p>六四抗暴工人，現自由畫家<br>「我不懂政治，我只求公道！」</p><p>李海</p><p>六四高自聯外聯部長，現自由撰稿人<br>「我相信我一定能盼來六四解決的那一天！」</p><p>丁子霖</p><p>六四天安門母親代表<br>「我們不再提平反，那是封建提法。我們要求就六四與當權者平等對話！」</p><p>謝志峰</p><p>最後一個撤出廣場的記者<br>「（外國勢力）憑常理一定有，但呢個係簡樸嘅學生愛國民主運動，呢個不能否認。」</p><p>張揚</p><p>深圳市民，紀念六四文化衫製作者<br>「現在官場越來越腐敗，比八九年六四時還厲害！」</p><p>魯德成</p><p>前天安門三君子之一<br>「六四是反人類的罪行，中國共產黨必須接受制裁。」</p></body></html>