<html><header><meta charset="utf-8"><title>馮仁昭四圍超：肥谷約女消夜閃縮 - 馮仁昭</title></header><body><h1>馮仁昭四圍超：肥谷約女消夜閃縮 - 馮仁昭</h1><p>谷德昭同林子萱傳緋聞多時，但男方嘅夜生活繼續精采。前晚11點，肥谷揸甲蟲車載同一女伴（小圖），同行友人就分批坐車，齊到銅鑼灣翠華茶餐廳。冇幾耐，黃宇詩載埋一名男子到場，但眾人知道有記者，黃宇詩嘅同行男伴去女方座駕攞番個背囊，再將車匙交畀黃宇詩後就自己走人，肥谷都撇甩同車女伴，同男友人上車離開。</p></body></html>