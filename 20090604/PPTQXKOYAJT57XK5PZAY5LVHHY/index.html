<html><header><meta charset="utf-8"><title>沙灘民調　最紅黑鬼油</title></header><body><h1>沙灘民調　最紅黑鬼油</h1><p>想變黑妹話易唔易、話難唔難，不過香港有太多曬唔黑嘅女仔，個個都想盡辦法曬黑，想睇落健康啲同有型啲！今次我哋一於落沙灘做吓民意調查，睇吓家陣最多人用邊隻牌子的太陽油，最後發覺各大護膚品牌始終不敵老字號HawaiianTropic。講到明係黑鬼油，想變黑妹梗係要用佢啦！</p><p>Sue18歲<br>HawaiianTropicDarkTanningOilSPF4</p><p>身邊好多朋友都用HawaiianTropic，覺得搽完上身又香又Shine，最緊要係我咁白都可以慢慢曬黑到。</p><p>Ruchi24歲（左）Helen24歲（右）<br>BananaBoatSunblockLotionSPF15</p><p>我哋通常會Share太陽油，有齊15度、30度同50度。今日咁啱攞咗15度出嚟用，因為太陽唔算太猛烈，曬到有少少Tan就最好喇！除了BananaBoat，我哋都鍾意用AmbraSolaire。</p><p>Sam22歲<br>HawaiianTropicDarkTanningOilSPF4、JOSERISTINEDarkTanningOil</p><p>通常我都會帶兩支TanningOils，有時想曬黑啲，我會先搽4度HawaiianTropicDarkTanningOil，再上0度TanningOil喺上面，希望可以曬得古銅啲！</p><p>Connie18歲<br>CoppertoneSunscreenLotionSPF50</p><p>我鍾意嚟沙灘玩，但係怕曬黑會出斑。因為本身膚色較白，所以會用SPF50Lotion，唔會用黑鬼油。</p><p>Palak17歲<br>CollistarSupertanningMoisturizingMilkSpraySPF15</p><p>我用CollistarTanning噴霧，覺得好方便，噴幾下就可以，加上我通常去沙灘都會成日落水，間唔中補吓最方便。</p><p>Monique19歲<br>CancerFundSunscreenSPF30+</p><p>我對用咩太陽油無咩要求，之前支持Charity就買咗CancerFund嘅太陽油，本身都係膚色黑，都唔使特登再曬黑，反而保護啲皮膚仲好。</p><p>Jacky25歲<br>HawaiianTropicDarkTanningOilSPF4
</p><p><br>用咗呢支嘢真係有黑到，起碼易曬黑過普通太陽油。加埋有陣椰子香味，搽出嚟又靚，好得！</p><p>Maggie23歲<br>BananaBoatDarkTanningOilSPF2</p><p>用緊BananaBoat嘅2度TanningOil，其實係因為夠平。今次係第一次試，希望曬得黑啦！</p><p>Jeannie28歲<br>NeutrogenaUltraSheerDry-TouchSunblockSPF30</p><p>其實用3度都可以曬得黑，睇吓你曬幾耐。我有時都會用Coppertone，TanningOil就好少用，因為好怕Sticky嗰種感覺。</p><p>口碑王HawaiianTropic勝出</p><p>美牌HawaiianTropic專出太陽油系列，自1969年起家以來，與Coppertone、BananaBoat等其他太陽油品牌是死敵。但因為近呢幾年又興番曬黑，HawaiianTropic嘅黑鬼油Tanning系列又Hit番，仲要係零廣告宣傳都受歡迎到暈，身邊仲有好多朋友上網買佢唔同種類嘅TanningOils。經過沙灘用家嘅民調，佢哋話搽咗黑鬼油真係曬得黑，嗰種椰子味仲好好聞，就算比一般太陽油貴少少都抵！</p></body></html>