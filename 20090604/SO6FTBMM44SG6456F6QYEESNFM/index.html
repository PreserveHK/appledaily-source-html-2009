<html><header><meta charset="utf-8"><title>八方人物：黃雀成員為女兒闖關</title></header><body><h1>八方人物：黃雀成員為女兒闖關</h1><p>槍聲過後，酒店總經理李龍慶毅然辭職，化身「黃雀」救走近30名民運人士，後來他也被通緝，但剛滿月的女兒令他牽腸掛肚，好爸爸甘願冒險再入虎穴，返深圳老家，結果自投羅網，兩父女一別就是兩年多。「阿女第一次見到爸爸，係叫我做『儍佬』。」<br>89年，港人李龍慶在深圳的酒店任總經理，月薪3萬元。北京槍聲一響，全國兵荒馬亂，老友「六哥」陳達鉦找他協助營救民運人士，他一口答應，即時辭職上前線拯救。「當時一啲經驗都冇，只係憑良心，覺得學生無錯，所以要去救佢哋。」</p><p>入獄後妻女無家可歸</p><p>黃雀行動的細節，他只知前線部份，接到撕開半張的鈔票、收到接頭人暗號，他就負責聯絡，安排民運人士逃走。「救過二十幾個人，佢哋叫乜名，好多我都唔知。」最驚險一幕是在深圳的海灘搜索被漁家拋下怒海的蔡崇國，「佢同另一個人係蠔田游上岸，冇晒力，我落海拖佢上岸。」蠔殼比玻璃尖銳，兩人全身是血。<br>拯救陳子明、王軍濤一役黃雀中伏，李龍慶聞風及時逃回香港。深圳出生的女兒剛剛滿月，他愛女心切，決定闖關探女。僥倖成功入境，陪伴女嬰個多月後返港，過關一刻被捕，妻子帶着女兒四處躲避，無家可歸。兩年半後，李龍慶出獄才一家團聚。<br>事隔20年，李龍慶無悔加入黃雀行動。89年出生的李雯婷，明白六四事件始末，了解爸爸入獄的真相，「無怪過爸爸，覺得爸爸好偉大。」53歲的李龍慶現為裝修判頭，一家四口生活幸福。20年來，李龍慶一直沒有現身，可是20年後六四仍未平反，他決定打破沉默站出來，為了呼籲當局及早平反六四。<br>記者　雷子樂</p></body></html>