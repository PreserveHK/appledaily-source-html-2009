<html><header><meta charset="utf-8"><title>$1嘆淑女下午茶</title></header><body><h1>$1嘆淑女下午茶</h1><p>只花$1就可享用一份正宗英式下午茶，真的要學謎女皇講句︰「Oh，really？」朗廷酒店為慶祝英國本店144周年誌慶，於6月10日你只要戴上一頂淑女或紳士帽來到，便可以時光倒流價$1嘆茶，fantastic！<br><br>記者：黃家欣<br>攝影：梁細權<br>模特兒：CherryTsoi@PureModels</p><p>鹹點夠矜貴</p><p>英式下午茶最傳統的食法，是用三層架盛載食物，並先由最底層的鹹點食起，即三文治、餅乾等輕食。為配合粉紅色主題，來自英國的行政總廚Mark特別加入紅菜頭、煙鱒魚等，將食物染得紅粉菲菲，單看賣相已夠吸引。Mark設計了4款輕食︰大蝦沙律伴意大利芝士糕餅、番茄山羊芝士餡餅、煙鱒魚紅菜頭小薄餅及蜜餞火腿脆餅，睇得又食得。尤其大蝦沙律伴意大利芝士糕餅，鮮蝦特別大隻，與芝士餅的比例為1︰1，入口鮮甜，下面的芝士餅混入紅菜頭，淡淡餘香，突出蝦的鮮味。還有番茄山羊芝士餡餅，用上羶味十足的山羊芝士，一入口即有濃郁鹹香，好芝士的人必試﹗</p><p>先鹹　啖啖鮮味！<br>大蝦沙律伴意大利芝士糕餅</p><p>大蝦啖啖肉，入口先是大蝦鮮甜，然後是淡淡芝士清香。</p><p>番茄山羊芝士餡餅</p><p>芝士味道濃郁，鹹香與羶味十足，餡餅鬆化，完美！</p><p>煙鱒魚紅菜頭小薄餅</p><p>紅菜頭小薄餅夾着兩層煙鱒魚，紅菜頭的清淡正好中和鱒魚的鹹香。</p><p>甜點有面子</p><p>下午茶本來就是上流人士的玩意，整色整水其實都為騷派頭，甜品做得越精緻，主人就越有面子。總廚Mark今次除準備特色的朱古力高踭鞋及紳士帽外，更創作了6款粉紅甜品，如紅菜頭金箔朱古力撻、紅莓朱古力千層餅、莓子蛋白杏仁餅（Macaroon）及玫瑰花香杯子蛋糕（cupcake）等等，每款賣相都極精緻，簡直不捨得放入口。當中紅菜頭朱古力撻更以金箔點綴，份外矜貴，還在香濃的朱古力外殼內，釀入味道清淡的紅菜頭，剛好中和紅莓、士多啤梨漿及朱古力的甜味，更有多重不同的質感，口味新鮮。</p><p>後甜　矜貴金箔！<br>紅菜頭金箔朱古力撻</p><p>賣相100分！紅莓的微酸配朱古力的濃，內藏紅菜頭碎粒，味清，有中和作用。</p><p>士多啤梨朱古力蛋糕</p><p>滑溜的士多啤梨朱古力包着鬆軟蛋糕，一啖一口剛好不會膩。</p><p>上至下：玫瑰花香杯子蛋糕、士多啤梨烤餅、莓子蛋白杏仁餅</p><p>特別推介cupcake，加入玫瑰花味，入口又香又甜。</p><p>名茶最頂級</p><p>下午茶，茶當然是最重要的配角。朗廷酒店今次的下午茶特別選用二百多年老字號的德國品牌Ronnefeldt，採用最頂級於春天收割的茶葉，茶色清澈透明。Ronnefeldt茶葉專家Angel指歐洲人飲茶文化跟中國略有不同，但一樣講究，「泡茶有兩個重點，第一水溫要高於80℃，茶味才會出，卻不能高於95℃，否則茶葉會燙燶，一般飲水機的熱水絕不能用來冲茶，水溫不足只會浪費了茶葉。」泡茶時間也重要，花茶一般要浸5-8分鐘，紅茶味道較濃，只需3-5分鐘便夠。</p><p>戴帽子有得嘆</p><p>想嘆$1下午茶方法很簡單，只要於6月10日當天戴上一頂靚靚的帽子即可。漁夫帽、鴨舌帽及貨車帽等不包括在內。</p><p>下午茶不等於HighTea
</p><p>下午茶是十八世紀英國上流社會發明的玩意。下午時分，名媛淑女們悶悶哋有點餓，又未夠鐘晚膳，於是在午餐與晚餐之間，加插一頓下午茶，既可social又可嘆茶點，並旋即成為潮流。Hightea則是十九世紀，農民工人參考貴族下午茶的習慣而來。Hightea其實是提早吃的晚餐，食物較飽肚，甚至有熱食！6月10日的下午茶餐，包括4款鹹點、6款甜點和一壺茶。當天更一反傳統，不以三層架盛載食物，改由朱古力高踭鞋及紳士帽代替。</p><p>「向英式下午茶致敬」</p><p>朗廷酒店（23751133）<br>尖沙嘴北京道8號<br>收費：$1（另加一）<br>日期︰6月10日3pm-5:30pm<br>備註︰名額60位。6月6日起接受預訂。</p></body></html>