<html><header><meta charset="utf-8"><title>中環在線：散戶爭入局辣到港交所 - 李華華</title></header><body><h1>中環在線：散戶爭入局辣到港交所 - 李華華</h1><p>今年4月，東亞銀行（023）一名散戶股東黃寶琼，推選佢個仔、爪哇控股（251）郭兆文入東亞董事局做獨立非執董，雖然最後無功而還，但華華收到風，郭兆文又有新搞作。<br>先講番佢上次「衝擊」東亞嘅目的，佢話要表達對東亞企業管治有改善空間嘅意見。咁今次佢就會上書港交所（388），內容提及「九宗罪」，至於內容係乜，華華同佢傾過，佢話封「陳情表」仲未送出，唔方便講得咁仔細，但都係為小股東出頭。<br>心中有團火嘅郭兆文露咗少少口風，話家陣股東會，大小議案都係股東一人一票，其實好多公司大股東揸50%，啲議案都好難唔通過，仲要一人一票嚟數，嘥時間兼嘥錢，對上市公司同小股東嚟講係雙輸！</p><p>一人一票費時嘥錢</p><p>仲有當然唔少得，佢上次以一介散戶身份想入東亞董事局單嘢，佢話好多散戶都以為大股東先有權委任董事，其實得一票嘅散戶都有權，為咗令散戶知多啲自己嘅權利，聽講「陳情表」都會向港交所提出建議。</p></body></html>