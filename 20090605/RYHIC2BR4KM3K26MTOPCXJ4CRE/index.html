<html><header><meta charset="utf-8"><title>伊能靜性感舞行善</title></header><body><h1>伊能靜性感舞行善</h1><p>伊能靜和王君馨昨日為《萬眾同心公益金》跳舞項目綵排，二人合演勁歌熱舞，伊能靜比起王君馨舞藝較遜色，她笑說：「成年人同baby相比，我算記性好，但真係好攰，好耐冇跳舞。」王君馨則再有另一項跳舞表演，因離地及倒轉動作很多，令她腦充血頭暈暈。</p><p>有SM感覺</p><p>除了挑戰難度，伊能靜又為慈善獻出性感，她說：「我結婚後都冇性感過，今次為咗公益金，初時答應做呢個節目以為好簡單，原來咁難，我已經準備咗工業用膠紙，因為舞衣係前面全開胸到肚，後面會有SM感覺，要做好安全。」<br>採訪、攝影：CheokPoFa</p></body></html>