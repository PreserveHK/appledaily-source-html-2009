<html><header><meta charset="utf-8"><title>HotCha擔遮抹汗孝敬啤梨</title></header><body><h1>HotCha擔遮抹汗孝敬啤梨</h1><p>HotCha與啤梨為了SchoolTour合唱了一首主題曲《時光之光》，日前4人於30℃高溫去到數碼港拍攝MV。而身為前輩的啤梨備受厚待，三位小妹妹為他擔遮、遞水又抹汗。</p><p>原來HotCha的Winkie與Crystal於未正式成為歌手前，曾為啤梨伴舞，日前拍攝合唱歌《時光之光》的MV時他們不停重提舊事，啤梨更大讚她們有女人味，他說：「嗰時佢兩個都好細個，畀我嘅感覺係好可愛，之後佢哋入行後見番佢哋，就發覺佢哋越來越有女人味。」<br>Regen就自爆小學時已是啤梨電台節目的fans，她說：「我嗰時打過電話去啤梨個節目唱歌，後來仲贏到唱K禮券，之後我6年級時參加歌唱比賽又遇啱啤梨做評判，不過當時只係得第3名，今日我要搵佢算賬。」拍攝當日正有30℃高溫，HotCha及啤梨事前沒有預料烈日當空，幸好工作人員預備了兩把太陽傘，不用埋位時眾人都匿在太陽遮下，以免曬傷。</p><p>「曬親前輩唔好」</p><p>HotCha更發揮敬老本色，不時為啤梨擔遮、遞水及抹汗，她們笑說：「我哋仲後生，曬親啤梨前輩就唔好啦，不過今日我哋冇預到咁曬咁熱，我都驚收工之後會中暑，下次會同公司提議夏天拍MV都係喺室內拍好啲。」<br>採訪：李珮洳　攝影：黃偉雄</p></body></html>