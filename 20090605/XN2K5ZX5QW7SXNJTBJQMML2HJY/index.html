<html><header><meta charset="utf-8"><title>馮仁昭四圍超：湯盈盈望復牌揸車 - 馮仁昭</title></header><body><h1>馮仁昭四圍超：湯盈盈望復牌揸車 - 馮仁昭</h1><p>湯盈盈噚日喺將軍澳電視廣播城出席生日會，佢自從醉酒駕駛被罰停牌後，好耐冇得揸車，所以佢最大嘅願望係想啲時間過得快啲，咁就可以有番個車牌，想過過手癮。湯盈盈又諗定要同相差一日嘅洪天明一齊慶祝生日，仲話可以黐禮物同蛋糕。湯盈盈又開到口話想食要預訂嘅拿破崙蛋糕，唔知佢咁做係咪暗示畀錢嘉樂知呢？</p></body></html>