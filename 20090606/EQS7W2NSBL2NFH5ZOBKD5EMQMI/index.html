<html><header><meta charset="utf-8"><title>懶理鄭中基冧舊愛阿Sa唔放千嬅在眼內</title></header><body><h1>懶理鄭中基冧舊愛<br>阿Sa唔放千嬅在眼內</h1><p>鄭中基正印女友蔡卓妍（阿Sa）前晚亮相《勁歌金曲》，談到楊千日前以舊愛身份，現身鄭中基主持的人氣節目《美女廚房》擔任嘉賓，獲男方細心照顧，另一嘉賓錢嘉樂更直指千廚藝了得，揶揄鄭中基走寶，阿Sa表示不會因此而呷醋，又指好節目自然多人亮相支持。</p><p>過氣情侶楊千嬅和鄭中基再見亦是朋友，關係友好，日前千嬅亮相鄭中基主持的無綫人氣節目《美女廚房》，錄影當日兩人不避嫌經常交談，鄭中基更出手攙扶千嬅，表現細心，錢嘉樂則指千嬅廚藝了得，鄭中基可謂走寶。鄭中基正印女友蔡卓妍前晚現身將軍澳電視廣播城錄影《勁歌金曲》，有傳她原本日前應擔任《美女廚房》嘉賓，但最後卻沒有出現。<br>阿Sa前晚說：「我一直都好忙，一直以嚟都度緊期，因為我家真係好忙，每個月只有一個星期喺香港，其他時間都喺內地做嘢。」會否呷千嬅醋？她大方地說：「個節目好就自然多人亮相。」提到錢嘉樂指鄭中基走寶，似踩阿Sa廚藝麻麻，阿Sa只說：「哦。」會否生氣？她說：「點解要嬲呢？冇嘢講。」</p><p>呻工作太忙</p><p>對於陳冠希（Edison）返港接受CNN訪問大談淫照風暴，阿Sa表示沒有回應，也沒看過有關訪問，她笑說：「我連自己休息時間都冇，邊有時間理其他事。」稍後阿Sa將會演出6場《勁金歌曲》舞台劇，大唱80年代歌曲兼要由少年演到老年，但她又要忙其他工作，未有足夠時間綵排，難怪阿Sa大呻：「叫公司唔好再接工作，畀時間我休息，家返屋企都瞓唔着，因為張床都變得好陌生。」<br>同場的泳兒則指Edison的「無限期」解釋很牽強，她說：「我覺得無限期應該係一個長時間，同埋件事都開始平息，各人有自己嘅健康生活，點解又要再提呢？」<br>採訪：卓寶花<br>攝影：陳順禎</p></body></html>