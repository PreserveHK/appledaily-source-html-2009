<html><header><meta charset="utf-8"><title>轆Book：直擊英國MINI派對（下）PaulSmith帶頭晒冷</title></header><body><h1>轆Book：直擊英國MINI派對（下）<br>PaulSmith帶頭晒冷</h1><p>論車界潮人之選，MINI認第二，無人敢認第一，名人明星Fans無數。MINI最大魅力，係愛佢嘅人無分國界年齡同階層，英國設計大哥PaulSmith有一架，平民百姓用一千英鎊都買到架舊版。家陣一萬架新舊特別版MINI晒冷，架架唔同樣，問你服未？<br><br>記者、攝影：許維雅<br>鳴謝：MINIHongKong（31299022）</p><p>PAULSMITHMINI（1997）</p><p>英國著名設計師PaulSmith嘅彩間MINI，絕對係咁多年生產嘅特別版中，最令人印象深刻一架。</p><p>今次於英國Silverstone舉行嘅MINIUNITED50周年派對，係MINI迷都想一同見證呢個歷史時刻，難怪入場人次高達二萬五千人。Silverstone位置比較偏遠，一啲都唔近市中心，由倫敦出發需約兩小時車程，歐洲Fans揸埋自己架MINI到賀撐場，十分有心，講到最有誠意，始終係亞洲區MINI迷，搭十幾個鐘頭飛機「朝聖」，當日影相，我撞到唔少香港同台灣Fans。</p><p>名人傑作</p><p>MINI多年來吸引不少設計師、明星支持，更向車廠要求設計獨有版本作收藏或展覽之用，全部各有特色，單單有PaulSmith同KateMoss呢兩位Fans撐腰，都夠晒有面啦。</p><p>a.KATEMOSSMINI（1999）：</p><p>40周年時，名模KateMoss向Rover車廠要求設計一架屬於自己嘅MINI，靈感來自著名服裝設計師MatthewWilliamson。</p><p>b.MARKWARDMINI“TIMEMACHINE”（1999）：</p><p>以時鐘齒輪作主題嘅特別版，40周年MINI設計比賽冠軍車。
</p><p>c.AUSTINMINIWILDGOOSE（1965）：</p><p>呢架車屋當年推出時有三個版本，由MINIVan改裝而成，全世界得番10部。</p><p>d.ANGELAMISSONIFORMINI（2003）：</p><p>設計師Angela將此原裝版放喺eBay俾人競投，所得款項全數捐去愛滋病基金。
</p><p>e.MINICOOPERSXXL（2001）：</p><p>加加大碼MINI，04年雅典奧運會首次曝光，充滿Hip-Hop黑人味道。</p><p>f.ALANALDRIDGEMINI（2008）：</p><p>平面設計師AlanAldridge設計半男半女卡通MINI，作為英國DesignMuseum展覽所用。
</p><p>g.AUSTINMINISE7EN“THEITALIANJOB”（1968）：</p><p>電影《TheItalianJob》入面嘅三部MINI之一。</p><p>Fans貼錢Showoff</p><p>有一萬架MINI作展覽，當中除車廠推出嘅特別版之外，其餘好多都係Fans嘅心血，部份車主更來自英國以外，自己貼錢帶MINI到場Showoff。</p><p>h.瑞士FansMarcus親手用噴槍，花180小時繪畫車上所有圖案。</p><p>i.呢架有細版勞斯萊斯稱號嘅MINI，係1969年代表作。</p><p>j.60年MINIPickup，係不少車迷心目中嘅DreamCar。</p><p>k.車主提供噴畫服務，呢架Simpson卡通MINI型到爆。</p><p>一架MINI之誕生</p><p>今次英國之旅，有機會參觀埋MINI車廠，睇見一部部MINI，沿輸送帶經過每一個裝嵌工序，負責每個工序嘅工人都需要喺指定秒數內完成工作。有幾快？每日可以生產700至800部MINI，我估夠晒香港賣一年啦。</p></body></html>