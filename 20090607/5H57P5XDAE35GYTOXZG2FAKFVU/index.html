<html><header><meta charset="utf-8"><title>日台分頭減　$100換澀谷內膽</title></header><body><h1>日台分頭減　$100換澀谷內膽</h1><p>夏季減價正式上場，大家又係時候大掃貨。各位姊妹「換殼」之前，不如先豪換一次「內膽」。主力日系內衣的Closer割喉式蝕賣日牌內衣套裝，仲加推夏日半價日牌Bikini；至於台灣內衣王牌EasyShop胸圍款式就減至最低二八折，擺明引大家鬥搶！<br><br>記者：葉雪芯<br>攝影：林栢鈞<br>Model：Bambi@starzpeople<br>Makeup：Dera</p><p>今日開始：$400拎走五套
</p><p>一早已經收到風，主打日系內衣的Closer尖沙嘴店將會大搞開倉清貨，話口未完，原來減價期正式由今日開始。以為清貨多數賣的不是過季貨，就是倉底貨，點知場內通通是超筍貨色，佔八成甚至是CurrentSeason。減價貨品全部由老闆親自由日本澀谷入貨，今次趁搬遷之前，將今季原價五百幾一套的款式，蝕賣至$100一套，買四套仲送一套，即係埋單$400已經可以拎走五套！單買胸圍就$99一個，而各種日牌性感襯褲，由原價約$200減至$50三條，鍾意JapaneseSexy的東瀛可愛風女士，正是入貨的好機會。其中值得一提的是由美國成人雜誌LegAvenue推出的性感情趣內衣半價開售，有興趣一試的女士，是時候趁低吸納喇！</p><p>比堅尼半價開催
</p><p>距離夏至仲有兩星期，但街上熱氣逼人，不少女士都已經忍唔住要去沙灘曬身材，一套靚靚比堅尼當然少不了！經常嘆氣日本雜誌中，㗎妹身穿的可愛Bikini，港女得個睇字，但原來Closer在今季都有大量入貨。今次的開倉減價貨之中，除了內衣亦有這批Bikini的份，價錢雖然沒有內衣套裝咁低價，但半價的減幅已經非常吸引。由於款式一件起兩件止，睇中邊一款就要鬥快喇！</p><p>Closer（23676116）<br>尖沙嘴加連威老道25A1樓
</p><p>最後今日：台Bra二八折搶客<br></p><p>講完日牌內衣，另一受到港女支持的便是台灣內衣王EasyShop。在香港上岸一段日子，知名度不弱，每季開倉都必定引到很多女士們搏命搶。減價活動原來已在上星期靜靜雞開波，除了自家牌子、主力玩少女風的esaybody外，仲有熟女Style的Audrey、英倫牌S-CITY等，Bra款大部份減至二八折，計落$100有找。減價期去到今日為止，最後一日，睇完報道即刻趕去衝刺啦！</p><p>EasyShop（26335520）<br>銅鑼灣東角道24-26號東角Laforet1樓106-107號舖</p></body></html>