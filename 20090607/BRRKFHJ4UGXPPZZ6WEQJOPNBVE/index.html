<html><header><meta charset="utf-8"><title>Baby拖新歡行禮陳偉霆冇眼睇</title></header><body><h1>Baby拖新歡行禮<br>陳偉霆冇眼睇</h1><p>模Angelababy（楊穎）和男友陳偉霆（William）昨日先後在會展出席婚紗展活動。Angelababy以法國婚紗代言人身分，與緋聞師弟James蹺手行婚紗騷，隔空上演「愛人結婚了，新郎不是我」場面。<br>問先出場的陳偉霆會否看女友行騷，他說：「頭先有call過佢，佢想睇我跳舞，但我之前做嘢只瞓咗一個鐘，之後又做嘢，所以唔會睇，佢會體諒。」問他有否見過情敵James，他說：「未見過，但佢幾靚仔。」想不想與Baby合作影婚紗相？他說：「公司唔同，好難，唔想用緋聞情侶賺錢，但Mani（經理人霍汶希）冇阻我拍拖。」</p><p>口供唔夾</p><p>Baby則謂透過活動海報才知與William同場，記者告知William稱曾致電她，她即扮失憶：「佢冇call我，佢打錯，今晚（即昨晚）我會捧佢為阿Rain演出嘅騷場。」她又澄清傳聞指她和James在巴黎和日本工作時撻着：「佢都冇去到，得啖笑。」記者追問她覺得兩男誰較靚仔，她笑說：「兩個都靚仔。」<br>此外，吳卓羲也夥拍「謎女郎」呂慧儀行騷，問吳卓羲想甚麼時候結婚？他說：「預計40幾歲，事業有成，養到老婆同個仔先得。」他又透露正和汪明荃合作拍劇，並飾演電車男。<br>採訪：顏英儀<br>攝影：黃文成</p></body></html>