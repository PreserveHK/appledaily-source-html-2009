<html><header><meta charset="utf-8"><title>六塊腹肌任摸！</title></header><body><h1>六塊腹肌任摸！</h1><p>等咁耐，終於有機會摸吓！咪心邪，我講緊嘅係Nokia今年重頭戲N97，新機落地，一直以為最強賣點係仿Notebook嗰款打字設計，點知港版更爆出一分為六，貌似腹肌嘅Widgets介面，㩒個掣，就可睇即時新聞、股票、天氣、搵食等6大資訊，擺位仲可自由調配，啱晒手多多嘅人！<br><br>記者：陳國輝<br>攝影：楊錦文
</p><p>雙料操控法</p><p>有時會諗，既然闊屏幕已經內置虛擬鍵盤，我仲需要實體QWERTY做乜？曾玩過5800嘅用家可能會話，以TouchScreen作為鍵盤，最大毛病係容易㩒錯掣，好似5800、iPhone3G，以至黑莓Storm，冇錯機身厚度夠晒薄，但如果經常用嚟打E-mail或SMS，實體QWERTY先真正叫觸摸得到，唔易出錯，仲能夠提升輸入速度㖭！<br>N97配置滑趟式QWERTY，啱用與否見仁見智，但不得不提其3.5"芒仍提供Widgets介面，即係話一隻手指就KO晒全部功能。真係咁勁？重點在於主介面嗰六塊腹肌，例如最頂端負責更改日程及查詢天氣，中間部份則提供新聞資訊或上Facebook，你仲可新增其他分唇，或將擺位調嚟調去，直至滿意為止。</p><p>Widgets逐格摸</p><p>斜玩45°屏幕</p><p>當滑出屏幕之後，第一種感覺係：乜個款咁似Notebook嘅？查實同類品種亦唔係未見過，例子有HTC機王Shift，但售價要到5位天文數字，真係有錢都唔捨得買！好彩，N97定價平近五成，重點更係屏幕採用45°傾斜設計，唔單止打字時可令眼睛更加舒服，而且可直接擺放喺枱面，當迷你電視煲片都唔錯。</p><p>DetailsSnap
</p><p>Profile</p><p>制式：WCDMA/GSM四頻<br>體積：117.2×55.3×15.9mm<br>重量：140g<br>通話時間：320（3G）/400（2G）分鐘<br>主要功能：500萬像素蔡司鏡頭、QWERTY鍵盤、自定Widgets、nHD16:9闊屏幕、內置32GB記憶體、3.5mm立體聲耳筒插槽、A-GPS<br>顏色：黑、白<br>查詢：Nokia（21366338）
</p></body></html>