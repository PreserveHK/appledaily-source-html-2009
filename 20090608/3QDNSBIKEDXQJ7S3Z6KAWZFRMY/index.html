<html><header><meta charset="utf-8"><title>睇天講價　越熱越平</title></header><body><h1>睇天講價　越熱越平</h1><p>在倫敦，解救社交死空氣（deadair），最好方法是講天氣。「今日天氣真係好呀……」頭一開，任何英國人都可以暢談3小時，令你開始懷疑，天氣isintheirDNA。喺香港，室內全年維持25.5℃，打風落雨家樓下商場還是照開，腦袋用來記名店pre-sale做幾多折好過。「小姐，天氣幾多度，呢度幾多折！」Wow！陽光大減價？剝晒衫褲剝晒鞋，fitting我來也！<br><br>記者：劉嘉蕙<br>鳴謝：新加坡航空、TheLanghamLondon</p><p>陽光大減價</p><p>"Thehottertheday,thelessyoupay."毋須出示coupon，唯一憑據，就是牆上的溫度計，數據由倫敦天文台傳送，購物的一刻幾多度，張單就有幾多折。「真係有客原本想畀錢買嘢，忽然話等天氣熱啲再嚟過！」店主Matthew說。採訪當刻21℃，即貨品有七九折，但全球暖化喎咁搞法咪好蝕？「一般店舖年年都有大減價，拉上補下，相差無幾。況且，倫敦成年冇乜邊日過25℃啦。」品牌SocialSuicide，你可能在香港HarveyNichols見過，位於GantonStreet這間是新店，陽光大減價只是其中一部份，此外，還有「天氣西裝褸」，針對不同天氣，有不同物料及功能設計。我請Matthew介紹一件畀香港讀者，佢二話不說抽起黃色一件：「質地最凉爽，日日係夏天！」他身穿的淺藍色褸就有通風設計，「好似着件風扇出街咁！」我在店中好不容易等到溫度升至25℃，七五折喇！「Sorry，我只得男裝。」唓……</p><p>A）SocialSuicide</p><p>地址：8GantonStreet<br>網址： http://socialsuicide.co.uk </p><p>制服誘惑</p><p>Burlesque是英倫次文化一個重要領域，賣香艷、奇情，常見於脫衣舞孃及CabaretShows，即使良家婦女，亦流行玩Burlesque造型過吓癮，甚至上堂學跳脫衣舞。NikitaSablier就是專賣Burlesque裝的小店，束胸corset佔去店面大半位置，另外還有各式指定制服，有冶艷有純情。當中一件紅色連身裙超似小丸子件校服……今年Halloween有衫着了。</p><p>B）NikitaSablier</p><p>地址：Unit1.3,KinglyCourt,CarnabyStreet<br>網址： http://www.nikitasablier.net </p><p>可愛懷舊卡</p><p>Vintage雜貨舖，衫褲鞋襪黑膠家具枱布乜都有，老闆Luke話，喱士底衫最好賣，部份直情來自阿婆年代，有50年歷史了。底衫你同我未必有興趣，個人鍾情懷舊卡仔，獨家設計。</p><p>C）Stromboli'sCircus</p><p>地址：1.5KinglyCourt,CarnabyStreet<br>網址： http://www.circusvintage.com </p><p>搞鬼設計</p><p>屬CarnabyStreet代表舖之一，老闆是StMartin's人，專引入新晉設計師的有型搞鬼設計，有時裝、家具、藝術品等精品。</p><p>D）BeyondtheValley</p><p>地址：2NewburghStreet<br>網址： http://beyondthevalley.com </p><p>按摩Express</p><p>在倫敦CoventGarden及OxfordStreet等購物區都有分店的按摩站，10分鐘小鬆骨收約$121，亦出售各式按摩小道具。</p><p>E）WalkInBackrub</p><p>地址：2/F,KinglyCourt,CarnabyStreet<br>網址： http://www.walkinbackrub.co.uk/ </p><p>華麗城堡的蘇醒</p><p>倫敦朗廷酒店是今年初酒店界最新鮮熱辣的盛事，賣點，是來自它的舊。酒店於1865年面世，當年是全歐第一間grandhotel，開幕儀式由威爾斯王子主持，今年改造成功再展新生。酒店位置絕佳，距離RegentStreet是二十步之距，對面是BBC，旺中帶靜。要坐地鐵，從酒店轉幾個街口就係。聞說百四年老店這趟翻新，花了八千萬英鎊，最令人動容的是其服務水準，例如問他們要一條Lan線，居然會把它包得靚靚，加個蝴蝶結，再由服務員親自交到我手上，令人有好受尊重的感覺。</p><p>F）倫敦朗廷酒店</p><p>地址：1C,PortlandPlace,RegentStreet<br>網址： http://www.langhamhotels.com <br>房價：雙人房約$2,230起</p><p>全街換上懷舊Look</p><p>在倫敦幾日又想shopping，還是去OxfordCircus站吧。RegentStreet與CarnabyStreet，大路與偏鋒店舖一網打盡，沿路有地圖水牌；且到晚上店舖閂門後，隔籬街就係Soho喇！這一帶亦是節慶大道，每月總有幾次封路嘉年華，嚟緊下星期，CarnabyStreet有SwingingCarnaby，總動員回歸六十年代。如果你咁啱喺倫敦，不妨去趁吓墟吧。</p><p>SwingingCarnaby</p><p>日期：6月13-14日<br>網址： http://carnaby.co.uk </p><p>Dos&amp;Don'ts<br>囗必食下午茶</p><p>去到倫敦，就算唔做住客，都要想法子到朗廷吃一個tea！為了慶祝酒店開業周年，其最出名的英式下午茶，會按144年前的定價（即約港幣1元）推出，令大家得以重溫1865年維多利亞時代的燦爛。</p><p>出門提一提</p><p>簽證：持特區護照或BNO可免簽證。查詢：29013000（英國領事館）<br><br>機票：新加坡航空來回倫敦，票價約$6,205起（已包括稅項及附加費）。查詢： http://www.singaporeair.com（新加坡航空） <br><br>貨幣：1英鎊約兌12.5港元（文中價錢已折算港元）<br><br>電壓：240V，三扁腳插座</p><p>下周英國<br>倫敦<br>有雨，14-18℃</p></body></html>