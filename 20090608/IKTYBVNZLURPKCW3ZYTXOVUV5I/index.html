<html><header><meta charset="utf-8"><title>張達明送遮防鏹水彈</title></header><body><h1>張達明送遮防鏹水彈</h1><p>張達明和陳啟泰昨日在旺角行人專區，為有線娛樂台在本周五的大革新宣傳，活動上張達明向途人送上雨傘，達明笑說：「我都怕俾人淋鏹水，所以我成日都會吓上邊，我咁靚仔靠塊面搵食，真係要好小心。」<br>達明表示雖然工作困身，不過酬勞可觀，足以彌補這兩年在股票輸的錢，他說：「幾多錢就唔好講，我今次會做100集《JohnnyB.Good》，內容係評論熱門話題，可惜節目仲未出街，如果唔係可以講吓梁洛施生BB、六四事件同陳冠希返香港。」</p><p>陳啟泰踩入有線</p><p>此外，亞視一哥陳啟泰會主持《神探CSI》，阿Ken說：「今次合作有好多同事知道後都覺得好奇怪，我覺得係好事，大家共享資源，其實好多地方嘅電視台都會一齊合作，只係香港特別啲。」<br>採訪、攝影：何慧斯</p></body></html>