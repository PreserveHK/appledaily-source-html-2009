<html><header><meta charset="utf-8"><title>隔牆有耳：澳門大學壓制學生報 - 李八方</title></header><body><h1>隔牆有耳：澳門大學壓制學生報 - 李八方</h1><p>香港有廿萬人湧到維園哀悼六四20周年，一海之隔嘅澳門就靜英英。點解呢？馬交朋友話澳門人政治冷感，八方覺得未必，起碼上個月先有一班澳門網民喺香港報紙賣廣告反對商人治澳。不過呢，澳門言論自由度較低就係真嘅。<br>澳門大學傳播系學生報《有機報》今期頭版黑底白字刊出一個「人民不會忘記」全版廣告，結果被秋後算賬。有同學收到校方嘅「重要通告」，內文提到：「每位同學都享有澳門法律允許的言論自由的權利，不過，要更具建設性地使用這個權利，我們應該規範地遵循公共傳播的行為準則，遵循學校的相關規定，並負起公民社會的責任。」<br>同學質疑校方壓制學生言論、干預出版自由兼政治審查。大學內尚且如此，澳門百姓又點會唔噤若寒蟬？</p></body></html>