<html><header><meta charset="utf-8"><title>港現貨iPhone劈價兩成</title></header><body><h1>港現貨iPhone劈價兩成</h1><p>iPhone3GS將於下月在港發售，暫未有確實日期及零售價，但已有iPhone粉絲向水貨店訂購。新一代iPhone登場，現有iPhone3G即時冧價，蘋果香港官方網站將iPhone3G劈價兩成售至4,288元，手機水貨店短期內會減價一成清貨。</p><p>功能未見突破</p><p>身在美國的蘋果亞太產品巿場總監李國權表示，iPhone3GS計劃7月在港發售，暫未定價；而iPhone3G（8GB）昨日起在香港蘋果網站即時減價，由5,400元減至4,288，減幅逾21%。他說：「我哋會免費同iPhone3G嘅客戶更新手機軟件，用到最新嘅findmyiPhone功能。」<br>iPhone3GS推出在即，水貨iPhone3G深受打擊。旺角先達廣場手機店負責人阿Lo表示，現時水貨8GB及16GB的iPhone3G分別售4,600元及5,300元，料短期內減價一成，「清埋啲貨尾唔會再入，改入新iPhone，但相信新機唔會好似iPhone3G新推時炒到成萬蚊一部。」另一手機店職員則說，近日已有客人訂購新iPhone，「佢哋落住5,000幾蚊訂金。」<br>3香港發言人表示，雖然iPhone3G減價，但香港蘋果仍未和公司接觸，故月費計劃未變，最基本月費138元。香港電腦商會會長張耀成認為iPhone3GS功能未見突破，拍片及聲控功能等，其他品牌早幾年已有，「iPhone3G減到四千幾都係貴，家啲新機都係咁嘅價錢；新iPhone相信要賣五千幾，唔係幾抵。」<br>本報記者</p></body></html>