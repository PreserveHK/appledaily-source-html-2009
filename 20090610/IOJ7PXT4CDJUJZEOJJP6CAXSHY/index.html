<html><header><meta charset="utf-8"><title>金手指：點解突爆「校內索K」 - 孫柏文</title></header><body><h1>金手指：點解突爆「校內索K」 - 孫柏文</h1><p>K，即係Ketamine，呢排做咗好多頭條新聞。鑑於財經版應該冇乜小朋友睇，孫柏文今日坦白講吓究竟K係乜。<br>K，其實係已發明多年嘅麻醉藥劑。有用程度連特區人管嘅世衞，出指引畀各國政府衞生部時，都列入「最基本一定要有先算有有效醫療制度」嘅藥物，安全程度亦高到被用嚟做小兒科嘅麻醉劑。<br>點解呢隻由千禧年初已被濫用嘅藥物，突然好似大規模殺入學校呢？其實係政府自己種下嘅禍根。對大多數用家，K原本係喺disco等夜店先會用嘅嘢，即係唔去就好少會接觸到，就算喺夜店買多咗用唔晒攞返屋企，都係等有機會去蒲至用。<br>不過大約兩年前，警方開始打壓呢啲夜店，不斷查牌又拒絕再續牌，令呢啲場所全面倒閉。一下子將索K活動迫番同朋友喺屋企做，其實兩年前同朋友傾起已發現有咁嘅情況。返得屋企就染有「日常做」概念，自自然殺入學校。不過突然爆嘅原因，係因好多學生冇high嘢都呆滯，老師冇警覺性，家爆只係揭示根本發生緊嘅現象。做家長好難，就好似牙膏一樣，唧咗出來，好難收番。<br><br>孫柏文<br> http://phatdat.blogspot.com </p></body></html>