<html><header><meta charset="utf-8"><title>衫字經1：衫界跌市　六月飛箱迎新</title></header><body><h1>衫字經1：<br>衫界跌市　六月飛箱迎新</h1><p>本來六月才是時裝界的Mid-Season減價季節，但市道差，大家荷包縮水，今年的減價戰幔似乎比往年提早，至六月初就已揭開，折扣亦非七折八折等敷衍了事，間間都起碼六折、半價甚至以一百幾十蚊嘅價錢來招呼行街精。執輸行頭慘過敗家，今日即搜八間潮舖，各位請先鎖定目標！<br><br>記者：葉雪芯<br>攝影：周旭文（Model）、楊錦文（Products）<br>Model：Reila@Starzpeople<br>Makeup：Meegan</p><p>55DSL白色Graffiti長Tee<br>原價$1,090<br>七折$763（l）<br><br>Greyhound綠色高腰SkinnyJeans<br>原價$799<br>半價$399（l）</p><p>Crash&amp;Burn粉紅色心形閃石背心<br>原價$730<br>半價$365（d）<br><br>Loveis米白色短褲<br>原價$390<br>三八折$147（d）</p><p>CommedesGarcons白色吊帶七分褲<br>原價$4,900<br>六折$2,940（i）<br><br>CommedesGarcons藍白波點背心<br>原價$600<br>六折$360（i）</p><p>iijin粉紅×啡×灰色Patchwork通花連身裙<br>原價$890<br>半價$445（s）</p><p>D-Mop半價起跑</p><p>D-Mop近排減價走勢十分凌厲，旗下moussy、SLY、Y-3減完，又在Bazaar搞多次一折開倉，可惜兩次減價期都十分短，不少有意掃貨的朋友都錯失時機。不過機會又來了，D-Mop全線OpenSale已經正式開波，以往七折開動，今次就減至最低半價，部份牌子如ParisHilton力撐的美牌Crash&amp;Burn、迷幻PrintTee的Loveis等，折後價多數唔使三百蚊就有交易！</p><p>LCX多牌Outlet</p><p>想在銅鑼灣百德新街、京士頓街等名店集中地買平嘢，首選一定去LCX行一轉。事關早排場內開了多個牌子的Outlet，啱晒彈藥唔多又唔追新款的Shopping人士。最近更平上加平，幾乎場內講得出的牌子都齊齊做減價，潮牌就有七折的55DSLbyDiesel、Greyhound等，但講到焦點所在，就必定是掃平鞋，例如OL至愛的Staccato、Millie's等減到三折起，其中Converse更在上星期加入減價戰團，減到半價起。</p><p>I.T提早六折</p><p>講到減價必到的SelectedShop，又點少得日牌勝地I.T。今年全線的Pre-Sale來得特別早，折扣仲去到六折起，部份Off-season的貨更減到半價。雖然不少大牌子的減價水位都是七折起，但最抵買的大牌子包括JulieSarandon、SeebyChloé、CommedesGarcons和HusseinChalayan，竟然躋身六折區，而且款式不少，絕對不是只得三兩件貨去敷衍你！</p><p>SistyrMoon三折執到</p><p>SistyrMoon款式最Girly，好多OL都係長期客仔，每逢去到減價季節都絕不手軟，最少半價起步。Velvet、DollyDimples、RebeccaTaylor、iijin等通通半價至七折，主打是一些碎花連身裙和飄逸款式的上衣。值得留意的是今季減幅更勁，其中最抵買的可算是FrankieStein，例如半截裙和部份牛仔裙款式，最低去到三折都搵到！</p><p>Bauhaus出本地薑</p><p>眼見多間SelectedShop的減幅都咁強勁，要加入戰團，折扣方面都無辦法唔跟風，Bauhaus亦以半價吸引大家打開荷包。如果講到要買外國牌，Bauhaus的選擇未必是最抵和最合乎大家心水。但在今次減價區中，最吸引的肯定是一眾本地牌，例如80/20、true2.9、Salad等，款式走型格路線，九成款式有半價，質料和設計都可媲美日牌、美牌，二百零蚊有咁嘅質素，絕對抵玩。</p><p>l.LCX（28905200）<br>銅鑼灣京士頓街9號<br><br>d.D-Mop（28082825）<br>尖沙嘴新港中心2樓9號舖<br><br>i.I.T（28816102）<br>銅鑼灣京士頓街2-4號地庫<br><br>s.SistyrMoon（25761930）<br>銅鑼灣利園二期1樓113-116號舖<br><br>b.Bauhaus（28916811）<br>銅鑼灣耀華街2號地下</p></body></html>