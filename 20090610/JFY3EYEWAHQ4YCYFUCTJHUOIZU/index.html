<html><header><meta charset="utf-8"><title>衫字經2：淑女也瘋狂</title></header><body><h1>衫字經2：<br>淑女也瘋狂</h1><p>Young牌、潮店減價，各位後生仔女衝住去掃貨是必然的事。不過血拼這回事無分年齡風格，見到着數，就算是淑女，都好應該暫時放下姿態，瘋狂買個夠先算！</p><p>Anteprima黑色珠片上衣<br>原價$3,695<br>半價$1,848（a）<br><br>Anteprima不規則裙襬短裙<br>原價$3,995<br>八折$3,196（a）<br><br>Anteprima黑色Platform凉鞋<br>原價$4,395<br>半價$2,198（a）</p><p>Anteprima、Cocktail齊齊跳水</p><p>來自同一集團Sidefame的兩間店舖Anteprima和Cocktail，一向容易得到女士們的歡心，Anteprima殺盡Lady的市場；Cocktail則主攻年輕熟女。如果是這兩個牌子的粉絲，都應該留意到佢哋間中會在商場的Bazaar搞開倉。不過家唔使等到頸都長，最近兩店齊齊正式進入減價期，不是蜻蜓點水式的八、九折了事，一來就減到六折、半價。其中Cocktail的A.T減幅最大，大部份的半價貨都集中於此牌。淑女們，可以起動了！</p><p>Bazaar加入搶客</p><p>識得捐窿捐罅去搵着數的行街精肯定唔會放過海港城Bazaar這個掃平貨的好地方。由今日開始至6月14日就有一大堆貴婦牌開倉特賣，包括有Stefanel、TedBaker、FolliFollie、Daks、Canudilo等，全部低至三折，分分鐘連去飲嗰件晚裝裙都可以執到返來！</p><p>Magazzin閉門開倉</p><p>代理多個一線歐洲牌子例如Elegant味重的AnnaRitaN、型女風格的AtosLombardini、高貴性感的PatriziaPepe等的MagazzinGroup，當間間舖頭都打鑼打鼓咁大肆宣揚OpenSale時，原來已於上兩星期閉門在商業大廈的寫字樓另闢一角搞大特賣。今次講的大特賣不是幾千或者幾百的價錢，而係真正的一百幾十蚊的交易，部份更加低至$50、$70就拎得走，低過一折。必買的當然是夏天最熱賣的短褲背心，方便大家襯Layering！</p><p>AtosLombardini檸檬黃色雪紡背心<br>原價$3,130<br>一三折$410（m）</p><p>a.Anteprima（29073388）<br>銅鑼灣利園一期214號舖<br><br>c.Cocktail（29074388）<br>銅鑼灣利園一期201號舖<br><br>h.海港城Bazaar展銷集（21188008）<br>尖沙嘴世界商業中心3字樓<br><br>m.MagazzinGroup（28810438）<br>銅鑼灣百德新街2-20號恆隆中心9樓</p></body></html>