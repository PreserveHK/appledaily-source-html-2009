<html><header><meta charset="utf-8"><title>中環在線：8號仔推新服務賀小小超 - 李華華</title></header><body><h1>中環在線：8號仔推新服務賀小小超 - 李華華</h1><p>大老闆又私有化又生仔多多搞作，8號仔電盈不怠慢，繼續搞新意思搶客，好似個人客戶董事總經理陳紀新負責嗰瓣，噚日就推出集電話、電視、多媒體播放器、資訊娛樂平台同互動功能於一身嘅「eye2」家居無線「多媒體」。<br>講開8號仔，不得不提小股東唔想公司就私有化上訴終審庭單嘢，早前佢哋搵過獨立非執董李國寶請願後，噚日收到其餘4位獨董嘅回信，話有留意上訴到終審法院會產生進一步使費，但公司已採取措施，務求將有關費用減到最低，又話呢啲費用唔會對公司造成不必要負擔。咁即係公司會去馬啫，睇怕今個月尾小股東都要踩上股東會，問吓班管理層到底有乜措施控制使費囉。</p></body></html>