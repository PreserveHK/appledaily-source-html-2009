<html><header><meta charset="utf-8"><title>模太渺小　荷李活夠勁Lavina：我想係章子怡</title></header><body><h1>模太渺小　荷李活夠勁<br>Lavina：我想係章子怡</h1><p>近日模湧現，上圍34E的Lavina和曾與方力申傳過緋聞的胡心諾（Rainbow）極速彈出，前晚接受本報網上訪問，二人深明要不斷提升自己，才可以繼續在娛樂圈發展，兩人分別以台灣國際名模林志玲及國際影星章子怡做目標，Lavina說：「好想蜚聲國際！」</p><p>由美少女廚神到網劇《夏之盛放》彈出的水着模鍾蕙芝（Lavina）及胡心諾，前晚在《蘋果》網站直播節目《娛樂開CHAT》接受訪問。二人當然毫不吝嗇天賦本錢，Lavina低胸小背心展示其34E驕人身材，Rainbow也大騷美腿，讓一眾網上讀者大飽眼福。</p><p>盼衝出香港</p><p>17歲的Rainbow和21歲的Lavina都深明模熱不會持久，所以計劃進修演藝課程，提升自己，盼可向大銀幕進發。當主持人懷鈺問她們以那位藝人作為事業目標時，Rainbow毫不猶豫說：「林志玲啦，因為我覺得佢人靚聲甜，佢做到model又得，演戲又得，又有做生意。」Lavina則表示希望走出具個人風格的路線：「主要我係想拍戲，如果真係要以一個人嚟做目標，我想係章子怡，因為我係好想衝出香港，蜚聲國際，好想去荷李活拍嗰啲大片，目標比較遠大啲。」
</p><p>大數臭男人</p><p>另外，二人又在節目中數出令人討厭的五類男士，Lavina討厭沒有膽量和欠風度的男士；Rainbow則最討厭花心漢，似乎暗示早前因拍《美女廚房》而傳出緋聞的方力申。大家可登入《蘋果》網站 http://ent.appledaily.com隨時重溫節目。 <br>採訪：葉雪　攝影：仇志中<br>懷鈺髮型：MattChiu（XENTERJUT）</p></body></html>