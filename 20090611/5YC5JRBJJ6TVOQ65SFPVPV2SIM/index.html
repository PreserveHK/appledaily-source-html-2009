<html><header><meta charset="utf-8"><title>馮仁昭四圍超：張繼聰嘆錄歌易過湊仔 - 馮仁昭</title></header><body><h1>馮仁昭四圍超：張繼聰嘆錄歌易過湊仔 - 馮仁昭</h1><p>張繼聰噚日去商台宣傳新歌《永和號》，佢老婆謝安琪就去咗德國公幹，張繼聰話：「全家人都會照顧個仔，其實報道成日話我獨力捱大個仔，我冇咁本事，湊細路嘅精力要好大，錄歌錄三日都易過湊仔。」謝安琪咁忙，問張繼聰驚唔驚老婆嘅唱片公司不滿，而押後生育大計？佢話：「唔會，不過遲啲先啦！」</p></body></html>