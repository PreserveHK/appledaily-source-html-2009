<html><header><meta charset="utf-8"><title>八卦風：帶老爸接觸新科技</title></header><body><h1>八卦風：帶老爸接觸新科技</h1><p>今年，政府準備大鑼大鼓催谷電動車，由引入車輛嘅數量，到充電站嘅設置都有提及，聽落好似好全面，而電動車又的確係未來汽車界發展嘅大方向。中電就第一個企出嚟挺身支持，於apm首度公開展出全港首架充電式混合動力車。呢架車其實係中電聘請專家將豐田混能車Pirus改裝，令電池加大4倍，更增設充電裝置，令車主可以更慳油。另外，仲有其餘三架全電動車展出。除咗睇車，更有為父親節而設嘅小遊戲，節目咁豐富，父親節又點可以唔帶埋老爸窺探吓新一代科技產品，以免老人家脫節啦。<br><br>記者：許維雅</p><p>apm×CLP「一充即動」電動車體驗</p><p>日期：即日至6月21日<br>地點：觀塘創紀之城5期apm大堂<br>查詢：22670500</p></body></html>