<html><header><meta charset="utf-8"><title>胡敏珊轉型即踩膠錶</title></header><body><h1>胡敏珊轉型即踩膠錶</h1><p>林憶蓮和李麗娟等前晚在金鐘接受雜誌頒發「成功女性」獎，贊助活動的鐘錶美女胡敏珊都有出席，曾和她傳緋聞的同性好友鄧霓儀接她棒代理膠錶ToyWatch，胡敏珊明踩說：「佢之前係我哋夥計，係經理，ToyWatch都做咗咁耐，我都完成咗做代理嘅生涯。ToyWatch太多問題出現，一個月有成700隻壞錶，所以想做自己品牌，都唔知膠錶可以last到幾耐。」但胡敏珊就強調和鄧霓儀是好友，她說：「朋友永遠係朋友，舊公司做到好成績都開心。」</p><p>何國鉦評模：可悲</p><p>同場時裝設計師何國鉦則對模橫行感可悲，他說：「作為設計師，香港真係搵唔到模特兒，家啲（模）都分唔清邊個係邊個，係靚，但係唔適合行騷，唔夠高度，真係搵唔到models行騷，來來去去得幾個，仲係就嚟退休，青黃不接，好可悲。」<br>採訪、攝影：LawWaiMan</p></body></html>