<html><header><meta charset="utf-8"><title>窩輪搏擊：聯通C輪揀16567 - 俊樺</title></header><body><h1>窩輪搏擊：聯通C輪揀16567 - 俊樺</h1><p>花旗股市前晚雖然冇乜表現，但係噚日日股同A股都造得幾好，提供咗一個大好機會畀港股好友反攻，事實上前日港股跌落17710之後拗腰上番18000樓上，已經反映港股嘅調整隨時完結。<br>兩隻大藍籌滙控（005）同中移動（941）齊齊升超過4%，加埋內銀股搭隻國壽（2628），港股升727點一啲都唔誇張，內銀股啱啱舞上，上升空間唔細。<br>聯通C輪16567：聯通（762）昨收11.62元，升5.2%。大市好大可能上破19000關，加埋中資股係市場焦點，聯通有機突破12.80元推向15元，可以諗吓隻C輪16567。<br>隻輪現價34仙，2010年6月29日到期，行使價10元，溢價15.3%，引伸波幅59.3%，槓桿率3.4倍（有效2.4倍），正股升上15元，16567睇60仙，正股跌穿10.50元，就沽咗隻輪止蝕。<br>俊樺</p></body></html>