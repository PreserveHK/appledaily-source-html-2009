<html><header><meta charset="utf-8"><title>衫字經2：Overall大包圍</title></header><body><h1>衫字經2：Overall大包圍</h1><p>一到攝氏30度就感到熱力逼人，每次出街都有些少熱到流汗嘅感覺，就算只着背心短打，都難頂熱爆焗身感。所以今個Summer推介着Overall連身褲，一件過唔使煩之餘，只要戴件簡單Accessories兼凉鞋就出得街，方便之極，仲唔係夏天至Fit之選？款式仲有Simple有Glam、有長有短，買多幾款想點玩都得啦！<br><br>記者：陳諾堯<br>攝影：王文忠（人物）、周旭文（產品）、林栢鈞（協力）<br>Model:Daiane@zmodel.com<br>Makeup&amp;Hair:EmmanLi</p><p>長着長有</p><p>正所謂古老當時興，Jumpsuit蛤乸衣連身衣款係好耐之前流行嘅FashionItem，只不過家陣啲人又將佢改名叫Overall，仲出埋好多唔同Styles，將成件事重新包裝再變Hit。其實短身Overall同着背心短褲效果差不多，絕對唔難Carry，但長身Overall就有啲難度，外國人天生高大當然一着搞掂，亞洲人如果唔係Model身形，就建議着對超高踭鞋幫一幫，效果型好多！要揀長身Overall，記者推介Sporty款，如HappyFactory嘅Y-back灰色背心Overall，趕住出門口時着佢就啱。另外，DieselDenim款都好出色，但係衫身真係超長，無5呎8吋都唔使考慮，自問無條件，買條Pageboy牛仔布Roll腳款走日本風好過。</p><p>唔長唔短夠舒適</p><p>三、四個骨嘅Overall比較難搵，市面所見通常都係短褲款，但其實着四個骨都可以型得嚟舒服，好似以下三款唔長唔短Overall，可以造到Beggy同Oversized嘅效果，Roll腳着再襯番對布鞋就Perfect啦！</p><p>Bodysuit　今夏即Hit</p><p>Madonna最愛Bodysuit當然唔係人人都着得靚，至少要有前有後，身形夠S先夠神髓，否則會似着咗件芭蕾舞衫上身一樣，難搞！今夏連身Bodysuit突然冒起，推介想買又抵兼有款Bodysuit就必去H&amp;M，最新兩款FashionAgainstAids中袖連身衣，150蚊有找，仲想點？</p><p>（a）A.P.C.（28956623）	<br>（b）Bauhaus（28386228）	<br>（c）Diesel（25250540）	<br>（d）GUESS（34228568）	<br>（e）H&amp;M（21109546）	<br>（f）IsabelMarant（28084698）	<br>（g）i.t（25040025）<br>（h）LoveGirlsMarket（28907679）<br>（i）Millie's（24221268）	<br>（j）Pinko（21754848）	<br>（k）Sisley（28080582）	<br>（l）SteveMadden（22347228）	<br>（m）Zara（26291858）</p></body></html>