<html><header><meta charset="utf-8"><title>隔牆有耳：田二少籌錢多朋友響應 - 李八方</title></header><body><h1>隔牆有耳：田二少籌錢多朋友響應 - 李八方</h1><p>豬流感全球擴散，啱啱喺美國返嚟嘅田二少好彩冇中招，否則身為公益金名譽副主席嘅佢都要被隔離，上星期六唔可以參加無綫嘅「萬眾同心公益金」，同細契菊姐大跳chacha。<br>表演前田二少花咗唔少時間去練習，更向好友廣發英雄帖，請大家多多益善捐吓錢，佢話多位男拔萃校友都響應，可惜當日電視畫面所見，顯示捐款者大多數係知名人士、大公司，包括小小超、新世界同新鴻基地產等，校友卻榜上無名，田二少對此都覺得唔好意思，但相信老友施恩不望報，唔會介意。<br>田二少舞技如何大家有眼睇，佢則話畫面打出捐款人名單唔係幾好，因為好多人只顧睇邊個捐錢，冇人留意佢舞姿。</p></body></html>