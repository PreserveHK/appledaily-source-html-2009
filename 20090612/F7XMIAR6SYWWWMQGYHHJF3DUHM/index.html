<html><header><meta charset="utf-8"><title>窩輪搏擊：建行強勁炒15239 - 俊樺</title></header><body><h1>窩輪搏擊：建行強勁炒15239 - 俊樺</h1><p>花旗股市反反覆覆，升唔上又跌唔落，睇嚟係等緊消息突破。港股前日急升超過700點後，噚日只升5點，但係市況都幾波動，最後可以報升收市，已經算幾好，技術上亦反映港股繼續向好。<br>港股短線炒上20000關嘅機會大過下試20日線，市場上仍有好多炒作機會，短線最吸引都係內銀股，建行（939）走勢好靚，可以留意佢啲C輪。<br>建行C輪15239：建行昨收5.46元，升2.4%。升破咗之前嘅整固區後，建行下個目標係6.50元，可以諗吓隻C輪15239。<br>隻輪現價8.8仙，2009年12月7日到期，行使價4.88元，溢價5.5%，引伸波幅45.9%，槓桿率6.2倍（有效4.1倍），正股升上6.50元，15239有機升上16.6仙，接近9成升幅，如果正股跌穿5.15元，就沽咗隻輪止蝕。<br>俊樺</p></body></html>