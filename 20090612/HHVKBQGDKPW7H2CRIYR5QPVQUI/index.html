<html><header><meta charset="utf-8"><title>水着前傳：膠着</title></header><body><h1>水着前傳：膠着</h1><p>去沙灘真心游水的美少女有幾多呢？大部份都是留在沙灘上曬太陽、晒身材，最好就有埋靚泳衣、靚首飾、靚沙灘袋……今夏換上水着之前，咪住，出門口之前已經要執定一批共同特點的配件——就是膠製品。<br><br>記者：梁俊鵬<br>攝影：林栢鈞<br>Model：Lavina、JoanneKwok<br>Makeup&amp;Hair：Meegan<br>Wardrobe：Insight、Roxy</p><p>膠袋：睇通睇透</p><p>沙灘袋得兩個款：一係藤袋，一係膠袋，但用藤袋就硬係成熟過頭，反而膠製ToteBag顏色多樣，襯Sporty背心短褲去沙灘Fit晒。今時今日大家去沙灘都特別Open，成個透明膠入面乜都睇晒，JohnGalliano出品就有大個報紙Print遮住，正正有點Design先話你聽值這個價嘛！其他品牌就幾百蚊有交易。</p><p>膠錶：潮牌夠格</p><p>先有ToyWatch煲起膠錶熱潮，其實首先用膠錶扮名錶的是意大利品牌Vabene。因為其家族向來經營古董鐘錶，反而有創意去借名錶外形搞搞新意思，現在已由胡敏珊的Charmonde代理。而每個學生年代都有隻的G-Shock亦不停出新顏色，可以一看。</p><p>膠手鐲：色字行頭</p><p>膠製Bangle的確未試過Out，皆因夏天都係要色彩繽紛用來襯衫之用，所以一手有幾隻手鐲的女仔大有人在。格仔Print、窩釘、閃石等不同元素的手鐲可能都見慣見熟。今年Sportb.就有超多顏色選擇，梗有一款鍾意。</p><p>膠鏈：一物二用</p><p>膠頸鏈在沙灘上有多個用途，掛在心口可以擋住色迷迷的眼光，落水時又可以變成Locker鎖匙扣。說的是Y-3推出的膠鏈，屬於Onstagefashionshow獨有款式，只有專門店有售，由日本製造，貴就一定啦。</p><p>膠鏡：二度遮瑕</p><p>去沙灘斷估唔會化個好行的妝去，所以烏蠅膠框鏡就是最適合的遮瑕道具。尤其膠框眼鏡的可塑性比較大，可以製成不同形狀和顏色，就連平時出街都可以用到，最抵買就係這樣。</p><p>（m）MarcbyMarcJacobs（29560886）<br>（b）Sportb.（28902989）<br>（p）Plusit（21968410）<br>（k）Kookai（29235055）<br>（y）Y-3（28948368）<br>（i）i.t（29920235）<br>（s）SoniabySoniaRykiel（27353070）<br>（u）UnitedColorsofBenetton（28080582）<br>（c）Charmonde（21161517）<br>（sg）SunglassHut（27366917）<br>（o）OnPedder（21183470）<br>（r）Roxy（22633928）</p></body></html>