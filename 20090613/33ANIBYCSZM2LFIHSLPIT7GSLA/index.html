<html><header><meta charset="utf-8"><title>最新情報：ADA富豪級玻璃魚缸架</title></header><body><h1>最新情報：<br>ADA富豪級玻璃魚缸架</h1><p>日本ADA向來是水族名牌，產品靚得交關，貪靚的水族迷，一向都樂於被ADA吸血。看看09年的新Catalogue，今次又有新招。就係全玻璃魚缸架，ADA的魚缸已經靚絕全球，今次配埋透明魚缸架，你話佢係名牌家具都得。</p><p>普通一個ADA24吋魚缸要600蚊幾，貴過普通貨色幾倍，咁玻璃魚缸架價格又如何？答案係$6,800，7月有貨，如果全套（連缸連燈連架）落樓，一定過萬。咪嗌貴，水の園老闆Jackie話唔愁銷路，有內地客人一次過落訂買咗4個，因為ADA雖然貴，但喺香港買係全球最平！識貨之人又點會慳。<br><br>查詢：水の園（23930611）<br>旺角通菜街152號水陸潮樓1樓</p></body></html>