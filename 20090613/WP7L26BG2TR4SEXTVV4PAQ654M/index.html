<html><header><meta charset="utf-8"><title>黎姿銅鑼灣晒鑽錶</title></header><body><h1>黎姿銅鑼灣晒鑽錶</h1><p>38歲的黎姿今年初與52歲富商馬廷強結婚後，近日有傳黎姿已懷有4個月身孕，前日傍晚約6時，黎姿在助手陪同下離開金朝陽中心，她身穿粉紅色絲質裙，佩戴鑽石戒指、鑽石耳環及價值30多萬FranckMullerLongIsland玫瑰金鑽石錶，身形明顯發福不少，腹部更微微隆起，不過仍貪靚地穿上斗零踭高踭鞋。</p><p>「冇大肚，肥咗啫」</p><p>記者指黎姿胖了不少時，她面露尷尬神色，再問到其大肚傳聞時，她說：「冇呀，肥咗啫，可能啲衫影響到似有喜，真係肥咗。」並指今年暫時不會生BB，明年會有機會，又指老公對她是肥是瘦沒所謂，最緊要身體健康。<br>再問黎姿打扮如此隆重是否有重要約會時，她開懷大笑說：「我落銅鑼灣梗係着成咁啦，唔通踢拖咩？」<br>採訪、攝影：楊浩然、羅德光</p></body></html>