<html><header><meta charset="utf-8"><title>潮流特區：Eason、Juno兩潮元老</title></header><body><h1>潮流特區：Eason、Juno兩潮元老</h1><p>藝人歌手如何賣靚聲實力也總需要bingo的形象，那管他們呈現眼前的形象有多少接近真人，經營一個形象逼真自然就是成功。看陳奕迅（Eason）的落力潮街坊look，以及麥浚龍（Juno）byebye㗎仔貴價衞衣cargo波鞋，轉會恤衫領呔西裝，終極的南轅北轍，你越「喱fei」我越執正，無論當中有幾多是真心隨意、有幾多是有計劃經營，十年為一代，兩人都已經是本地樂壇最standout的兩代好聲潮男！　撰文：Gracekelly</p><p>35歲Eason──老茄</p><p>「自己着得舒服，仲有人認為你潮，去邊度搵？越着越茄（casual）根本八成都係我個人原著，買衫形象我唔擅長去理，有專人服務，我絕對信得過佢哋，亦希望carry到幫我做設計嘅人預期要嘅效果。」</p><p>Eason入貨spot、牌</p><p>「行到邊買到邊，啱size為首選啦：D-mop、adidas、東京……同埋無名氏sloganT-shirt都會擺低入貨錢。」</p><p>25歲Juno──老西</p><p>「其實我細個時已經開始鍾意（睇人着）西裝，自己都好想以西裝look見人，但係以前10幾20歲着實在唔啱age，家25歲，開始逐啲試吓，想試吓畀人感覺斯文啲。前嗰排為咗造型留鬚，同西裝decentlook仲出奇好夾㖭，不過我嘅西裝look唔係上班族同佬嗰隻，都係要有fashion味嘅。日本時裝最易carry同埋啱我年紀，我近期多數着N.Hollywood同埋MiharaYasuhiro。」</p><p>Juno入貨spot、牌</p><p>「少喺香港買，呢期去日本會主攻N.Hollywood，另外日本時裝界有唔少朋友，好似Undercover同mastermindJAPAN都會送衫畀我着。」</p></body></html>