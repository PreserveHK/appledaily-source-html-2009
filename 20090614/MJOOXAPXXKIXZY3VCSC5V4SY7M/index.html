<html><header><meta charset="utf-8"><title>夜蒲一晚未夠喉急約再聚徐淑敏姣冧中指男</title></header><body><h1>夜蒲一晚未夠喉急約再聚<br>徐淑敏姣冧中指男</h1><p>憑33C身材被封「咪神」的徐淑敏（Suki），自從與比她年長27歲的工程師男友黃重生分手後，一直緋聞多籮籮。昨日凌晨Suki被發現夜蒲蘭桂坊，全程獲一名四眼男護花，二人越傾越投入，四眼男更興奮地兩度對着Suki豎起中指，但她不但沒生氣，反而表現出一副冧爆模樣。</p><p>徐淑敏06年參選港姐期間被揭與中坑工程師男友黃重生拍拖，忘年戀一度成為熱話，但二人最終走上分手之路。不過分手後的Suki不愁寂寞，被指採用漁翁撒網式獵男手法的她，先後與王貽興、崔建邦和監製錢國偉等傳出緋聞。</p><p>撇甩女伴轉場玩</p><p>回復單身的Suki，憑着精緻五官和突出身材，的確吸引不少狂蜂浪蝶，昨日凌晨約12時半，一身白色短裙仔的Suki出動夜蒲，先與兩名女友人到中環VolarClub，不過她一臉悶悶不樂，更邊行邊玩手機。<br>約1小時後，Suki便撇低兩名女友人，單拖離開夜店，明顯心情低落的她不時低頭傳短訊，至行近安慶台附近時，她便停步等人，不久一名戴粗黑框眼鏡的男士現身，該男子五官端正，與Suki年紀相若，二人會合後即到另一間夜店BillionClub繼續下場，該場逢周五是LadiesNight，女士免費入場。Suki有四眼男相伴，一改之前的頹風變得電力四射，興奮地與四眼男在舞池中熱舞，談笑風生，同場的還有另一些朋友。高興之餘Suki也喝了兩杯酒，狂歡近兩小時後，Suki便在四眼男陪伴下離開夜店，二人乘搭電梯時，Suki進一步發揮電力，不時對鏡搔首弄姿，四眼男見狀也不禁用手輕掃其玉背，還問：「下星期五出唔出嚟玩呀？」Suki即答：「OK呀！」<br>四眼男見Suki有些腳步浮浮，便細心捉着其手過馬路，沿途只見他如開籠雀般手舞足蹈不停說話，Suki則不時陰陰笑，其後二人在馬路邊等的士時，四眼男突然笑笑口貼近Suki的粉臉豎起中指，但Suki不但沒生氣，反而笑得十分開心，四眼男見狀即再度豎起中指，明顯冧爆的Suki也只是繼續笑。<br>記者昨日致電訪問徐淑敏時，她承認夜蒲連踩兩場，但例牌否認拍拖說：「嗰個係朋友，我哋絕對冇可能，我家事業發展階段，愛情就一片空白，我哋喺場內唔係玩得close，係有一班朋友一齊玩嘅，佢只係被派代表嚟送我啫。」對於四眼男兩度向她舉中指，而她表現受落一事，她似失憶地說：「冇呀，咁人哋送我搭的士，我只係笑番唔該人啫。」<br></p><p>做宣傳難掩疲態</p><p>夜蒲至凌晨3時多的Suki，昨日中午約12點半現身尖沙嘴出席無綫節目《咁至識食》記者會，可能因睡眠不足，化了妝的Suki仍難掩疲態。早前表示有意搬屋的她說：「搵緊呀，其實都有好多變數，我家想搬近屋企人。」<br>提到今屆候選港姐3號鄭寶源有「大汗徐淑敏」之稱，Suki說：「我都睇過報道，都有五成似，當年我參選就話我係翻版薛凱琪，家有人係我嘅翻版，感覺好得意。」至於是非空姐1號曾曦寧被指態度差及負面新聞多，她說：「咁要管教吓，相信公司都會同佢哋傾吓偈，調校吓之後可能會令人眼前一亮。」<br>採訪、攝影：羅德光、楊浩賢、藍文浩</p><p>多戀事：桃花港姐緋聞不絕</p><p>夜蒲仔的徐淑敏外表清純，早在06年參選港姐時已有個要好的工程師男友，甩拖後更是緋聞不絕，最近又聲稱有追求者。<br><br>《黃重生》<br>04年開始徐淑敏跟比她年長27歲的工程師黃重生拍拖，去年有指她婉拒對方的求婚並分手。（圖左）<br><br>《王貽興》<br>07年徐淑敏與王貽興合作主持《最緊要正字》傳出緋聞，兩人被拍得甜蜜逛維園花市。（圖右）</p><p>《崔建邦》<br>今年2月，失戀的徐淑敏約崔建邦夜蒲療情傷，兩人被目擊在場中拖手，可惜男方其後翻兜舊愛唐詩詠。<br><br>《錢國偉》<br>06年被指冧掂無綫監製錢國偉，爭取在《星光熠熠耀保良》中演出。<br><br>資料來源：《蘋果》資料室
</p><p>崔建邦：同Suki冇聯絡</p><p>徐淑敏與工程師男友黃重生分手後，曾先後與無綫總經理陳志雲的愛將崔建邦，及過氣愛將王貽興傳出緋聞。崔建邦一直被傳與唐詩詠相戀，早前有傳因Suki的介入，令他與唐詩詠分手，不過最後崔建邦箍煲成功，令Suki再次被飛。</p><p>王貽興置身事外</p><p>崔建邦昨日得知Suki與中指男夜蒲後，他在電話中似有所避忌地說：「我同Suki好耐冇聯絡，我同佢啲只係傳聞，唔講呢啲囉。」<br>至於王貽興接受電話訪問時則說：「我同Suki係N年前嘅事，大家都知唔係真嘅，我哋都冇聯絡，你問番啲update嘅緋聞男友仲好啦！」<br>採訪：丁寧</p></body></html>