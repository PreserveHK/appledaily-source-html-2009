<html><header><meta charset="utf-8"><title>被指唱衰ECup師姐Lavina攬Baby解臭狐之謎</title></header><body><h1>被指唱衰ECup師姐<br>Lavina攬Baby解臭狐之謎</h1><p>PS3網劇《夏之盛放》殺出E級少女Lavina及美少女廚神Rainbow力抗師姐ECupBaby，昨日大會又為網劇舉行寫真集記者會，兩名後起之秀否認唱師姐ECupBaby有臭狐，於台上更你攬我時我攬你，有講有笑。</p><p>電玩PS3昨日於西九龍中心為網劇《夏之盛放》的寫真集舉行預購會，ECupBaby劉欣宜、鍾蕙芝（Lavina）、胡心諾（Rainbow）和翻版阿Sa周凱盈（Monique）都有出席，吸引大批攝影發燒友圍觀。當中ECupBaby不再封胸，和Lavina鬥性感，眾人先於台上大擺甫士，之後又轉到台下的床上取景，Lavina更不慎露出熱褲下的打底泳褲。</p><p>「一定有汗味」</p><p>雖然Lavina和ECupBaby屢傳不和，更有傳Lavina和Rainbow指ECupBaby有臭狐，不過昨日Lavina和ECupBaby於台上為對方除下飾物，拍照時又互攬，似是十分老友。四女除下身上的飾物送予現場觀眾，其間一名圍觀者一直舉高相機，似是在拍幾位少女胸部，見記者發現又即東躲西藏。<br>劇集本月底才推出，但是非卻浪接浪，被指有臭狐的ECupBaby接受訪問時否認說：「聽到真係哋喎，如果係有，你哋（記者）都走開啦。不過都知呢行傳吓傳吓就係咁，我估可能係現場好多工作人員都係男士，夏天做嘢就一定有汗味，所以會錯意囉。」</p><p>私下少聯絡</p><p>被問到可會覺得被針對時，ECupBaby說：「唔知呢，可能平時我個人少講嘢啦，不過有得俾人寫都好過冇。我同佢哋有偈傾，不過私下就少聯絡囉。」至於Lavina則說：「我冇講過，唔知點解會咁寫，我哋成日一齊拍嘢，大汗就可能會，但係就唔覺有味。」至於疑似被「高炒」胸部，她說：「不過做緊嘢冇辦法，希望大家唔好淨係影胸，其他地方都好靚。」<br>Rainbow昨日打扮明顯較失色，她說：「唔緊要啦，我同佢哋都唔同路線，我唔介意。」提到她就讀的學校有學生涉嫌吸毒，她說：「我中一讀第二間學校都有人撩過我試，但係唔可以知法犯法，真係好唔應該。」提到臭狐事件時，她說：「我哋冇不和，都冇聞到。可能我哋多女仔，所以令人覺得好多是非。」<br>採訪：藍文浩　攝影：黃偉雄</p></body></html>