<html><header><meta charset="utf-8"><title>小天王嫂襲世貿</title></header><body><h1>小天王嫂襲世貿</h1><p>邊個係小天王嫂？咪就係23歲日本人氣名模渡邊知夏子，最近盛傳佢同日本「小天王」山下智久行埋，個個都叫佢「小天王嫂」。係咪覺得熟口熟面？無錯，佢就係《ViVi》御用Model，勁接廣告之餘，仲出埠去台灣上《女人我最大》分享扮靚心得。今趟就嚟到香港為wtcmore「momo潮服館」行騷做代言。即Check正宗㗎模之扮靚心得！<br><br>記者：陳諾堯<br>攝影：林栢鈞</p><p>《ViVi》女模多Fans</p><p>若有睇開《ViVi》嘅你，無可能唔識邊個係渡邊知夏子（WatanabeChikako），佢的性感朱唇迷死好多人，仲期期BeautyFeature都搵佢做MakeupDemo。而且知夏子近年喺日本接咗好多美容品牌廣告，例如花王旗下品牌、FemmeFatale香水等等。除此之外，佢的Styling工夫都好了得，Fans就煲咗個「ChikakoCasual」（知夏子風格）出嚟，因為大家覺得佢着衫有自己一套，夠晒型格。</p><p>CECILMcBee灰白斜間中袖One-piece裙$599（a）、gaz黑色膠Chain頸鏈$120（b）</p><p>EGOIST啡綠色FloralPrint透視中袖露膊Top$830（a）、Heather藍色短牛仔褲$639（c）</p><p>CECILMcBee啡×蝦肉色豹紋中袖跌膊連身短褲$693（a）、gaz啡色貝殼長頸鏈$499（b）</p><p>EGOIST等到上陸
</p><p>日本型女牌EGOIST喺日本一向大賣，記者作為粉絲卻等到頸都長，因遲遲喺香港都未見其蹤影。今次「momo潮服館」就有EGOIST最新日本貨，價錢計埋仲平過飛過去買。心水推介FloralPrintSee-through中袖露膊Top，每款Items都係得幾件，Fans一定要霸頭位。另外，除了知夏子本人鍾意EGOIST之外，《ViVi》另一御用Model長谷川潤都係成身EGOIST出嚟行㗎！</p><p>CECILMcBee+avie可愛Sweet風
</p><p>想好似藤井Lena着得咁Cutie咁Sweet，比較Elegant少女Feel嘅CECILMcBee同avie最啱你。場中大部份都係連身One-piece裙，好適合夏天着，其中CECILMcBee豹紋圖案OverallShorts嚟緊更係大熱。今次知夏子示範嘅衫都係佢自己揀嘅，有唔少都係佢推介嘅CECILMcBee同avie款，可愛少女不妨一試！</p><p>RandomRock味濃
</p><p>Random銀器係日本星級Brand，山下智久、松本潤同中島美嘉全部都戴。鍾意骷髏頭圖案嘅就更加唔使講，Fans貪佢Rock味重，千零蚊有交易，純銀又有款，但好多只得大Size，啱唔啱要試過先知。</p><p>搶換限量Tee
</p><p>由即日起至7月4日1:00pm至10:00pm期間，在wtcmore消費滿$1,500即可免費換領wtcmore×Mune限量版Tee一件。Mune（杉原宗允）係日本著名多媒體創作人，曾任BananaRepublicJapan設計師，亦曾被美國著名歌手50Cent的御用DJ欽點為服裝品牌作特別企劃。</p></body></html>