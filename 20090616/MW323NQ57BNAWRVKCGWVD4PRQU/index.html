<html><header><meta charset="utf-8"><title>馮仁昭四圍超：王菀之內地掘井賀壽 - 馮仁昭</title></header><body><h1>馮仁昭四圍超：王菀之內地掘井賀壽 - 馮仁昭</h1><p>王菀之（中）後日30歲牛一，日前佢率先同過百歌迷預祝，收禮物收到手軟，同時又可以搵生日做藉口暫停減肥大吃大喝。王菀之話今年收到最特別嘅禮物係兩封信，一封係日文，一封係法文，對於有呢兩個國家嘅歌迷，令佢好驚訝。香港fans都好有心思，以歌迷會名義捐錢，喺內地嘅貧困地區掘咗一個井，為當地居民解決食水問題。</p></body></html>