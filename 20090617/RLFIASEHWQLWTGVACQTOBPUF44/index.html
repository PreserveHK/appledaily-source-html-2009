<html><header><meta charset="utf-8"><title>新加坡直擊　3D介面好狂野</title></header><body><h1>新加坡直擊　3D介面好狂野</h1><p>又未來報告、凌空立體顯示？睇咗N咁多次同類演繹手法，已經有啲悶，但Samsung話今次嚟真喎！主角係JET，食埋諧音，重點在於將手機介面用手指JET來JET去，系列第一炮更號稱SmarterthanSmartphone，係就係有啲寸嘴，不過無講錯，配備超強800MHz處理器，玩3D介面，可以去得更狂野！<br><br>記者：陳國輝<br>攝影：陳盛臣</p><p>800MHz扭計骰</p><p>JET係一部用自家系統手機，既唔屬於PPC，亦唔係Smartphone；最大賣點係升級後，應用程式處理器衝上800MHz，齋睇數字無意思！假設CPU越快，即係話讀取程式數據速度會更流暢，也表示可同時處理多個程式。JET為解決呢個問題，除提升硬件，更加入3D版Multi-taskManger，令背景可同時執行多個程式。但話說回來，究竟有幾穩定及幾流暢？咁就要正式賣機先知。<br>CPU咁快，自不然想令手機處理多啲數據。JET加插一個貌似LGKM90嘅3D扭計骰目錄，只需用手指JET上JET落，就可以選擇6項唔同功能；至於上網或睇片，你更可用畫面右側放大鏡，以One-fingerZoom單指縮放頁面，感覺同HTC玩ZoomIn或ZoomOut有啲似。</p><p>AMOLED更薄慳電</p><p>早前推出S8300，Samsung已表明採用AMOLED技術製造屏幕，呢樣新玩具勝在夠薄，同據講比TFT芒更慳電多六成六，JET唔單止安裝咗呢種新屏幕，而且係現時最大尺寸嗰款，屏幕達3.1"闊及解像度為800×480，成日擔心Samsung手機電池唔夠撐的話，JET照計可滿足到呢方面嘅要求。</p><p>BodySnap</p><p>記招花臣多</p><p>Profile</p><p>制式：WCDMA/GSM四頻<br>體積：108.8×53.5×11.9mm<br>重量：110<br>通話時間：492（2G）/300（3G）分鐘<br>主要功能：3.1"16MAMOLED、One-fingerZoom、Multi-taskManger、500萬像素相機、OnlineWidget、內置2GB或8GB</p><p>同場加映<br>OMNIA變專業版
</p><p>舊年同一時間，Samsung發表首代OMNIAi908；結果登陸香港後勁多人Buy；食住個勢又出第二代——專業版B7610；兩機外形幾似，但CPU就升上800MHz，加插滑趟式QWERTY鍵盤，拉出屏幕後會見到5合1訊息介面，方便即時打Message、Note或E-mail。</p><p>首部1,200萬像素</p><p>Sharp無耐前，先推出全球首部1,000萬像素手機933SH，話咁快呢個紀錄又俾Samsung打破！皆因呢部Pixon12規格的確勁爆，佢配備同Satio一樣嘅1,200萬像素、28mmWide以及輕觸式追焦功能，但Sample機個款就普通啲，無乜大驚喜。</p></body></html>