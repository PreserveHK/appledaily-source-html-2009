<html><header><meta charset="utf-8"><title>金手指：撤銷「一注獨贏中油香港」 - 孫柏文</title></header><body><h1>金手指：撤銷「一注獨贏中油香港」 - 孫柏文</h1><p>07年10月25日，嗰日恒指開市報29660點。同日，孫柏文喺《金手指》建議大家「一注獨贏買中油香港（135）」，結果股價喺5.9元裂口高開，之後喺6.49元收市，而嗰日嘅成交量亦係之前或之後三個交易日嘅三倍。同時，三個交易日後，恒指喺31958點見頂。<br>經過年半多時間，今日就要宣佈撤銷「一注獨贏中油香港」呢個建議。中油香港之前係間真正嘅開採原油為生意嘅公司，盈利同石油價格嘅敏感度非常高。點知公司宣佈轉型，仲要真係走去收購、投資等。</p><p>睇債市走勢預知股災</p><p>依家隻股加埋兩次派息，已番家鄉，係時候說再見。不過就算你睇好公司嘅遠景，你都最好走咗先。早前有讀者鏟上我哋個網上節目問我，點解叫人sellinMay，我同個讀者對談後，該集嘉賓沈振盈沈大師就話：「以我用之前幾十年嘅統計，喺咁短時間升咁多就得一個結果，就係股災！」<br>大家要記得DavidRosenberg嘅忠告，咁多個市場透過價格「反映未來」，最可信係債市。今日為大家提供兩個同一年期嘅花旗國長債價格，不過兩個時空嘅走勢圖，走勢係勁似。一個係今年嘅走勢，當然未知結局，相信大家想知之前債價有同一走勢後結局係點。另一個係87年，直至當年10月19日，如果我嘅fan屎係小朋友，就去問吓啲老人家之後發生咩事啦！<br><br>孫柏文<br> http://phatdat.blogspot.com </p></body></html>