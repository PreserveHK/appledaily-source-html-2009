<html><header><meta charset="utf-8"><title>中環在線：徐旭東盼與中移合營勝結盟 - 李華華</title></header><body><h1>中環在線：徐旭東盼與中移合營勝結盟 - 李華華</h1><p>中國移動（941）「小三通」入股寶島遠傳電信，噚日遠傳老闆、台灣遠東主席徐旭東來港主持亞洲水泥（743）股東會，趁機同香港傳媒解釋家情況。佢話現時台灣無大陸投資台灣電訊業嘅法規，所以無法可依，但希望年底可搞掂單刁。<br>快人快語嘅徐老闆好坦白話，同中移動組結盟固然重要，但佢更着重同人家組成JV合營，諗緊點樣可以快啲搞掂，因為喺台灣賣一個軟件只能服務二、三百萬人，但喺內地賣就唔同計法。至於遠傳會唔會將中移動嘅TD-SCDMA引入台灣？佢話台灣做TD嘅可行性就唔大。<br>唔講遠傳，徐老闆以前曾將啲生意拎嚟香港上市（例如遠東化聚），後尾除咗牌，而兩三年前佢亦諗過將百貨生意上市；總之，佢鍾意將啲業務上市，因為上市可以令公司有紀律。</p></body></html>