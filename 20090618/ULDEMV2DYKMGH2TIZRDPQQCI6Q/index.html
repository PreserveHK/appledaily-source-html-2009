<html><header><meta charset="utf-8"><title>CrystalTouchpad　一眼睇穿</title></header><body><h1>CrystalTouchpad　一眼睇穿</h1><p>新加坡電訊展正式啟動！經濟收縮，以往常駐場嘅NEC、NTTDoCoMo統統消失，令一向獨大嘅LG同Samsung，形同輪流開個唱！噚日已見識過最新3D介面，今日LG發功，半透明Touchpad取名Crystal的GD900，睇落又真係幾晶瑩剔透喎！<br><br>記者：陳國輝<br>攝影：陳盛臣</p><p>自定手勢畫符</p><p>透明鍵盤，聽落已新穎！更過癮係玩埋輕觸式，兼新增GestureShortcut搞鬼功能；以透明面作畫板，先用手指畫出指定符號，如△、W、M及S形，然後就可以委派佢為電話簿、上網、短訊及打機等功能捷徑；可惜內置僅12種指定符號，唔可以自創，有點遺憾！<br>CrystalTouchpad手感類似TouchScreen，冇傳統鍵盤有十幾粒掣咁實在！除剛才提到嘅鬼畫符功能，平日還有好多地方用得着，例如佢提供多點觸控，睇相時可縮細或放大；亦支援手寫功能，直接當手寫板用亦得，但新加坡方面稱現時只提供英文輸入，到港版推出，相信仲會加入中文手寫。</p><p>S-Class照舊玩</p><p>GD900已全程採用S-Class立體介面，即係早前KM900玩骰仔嗰款，兩部同樣用3"芒。不過鏡頭總算比KM900有進步，由500萬升級上800萬像素，自動對焦、人臉對焦亦冇走雞，接受到KM900，對於GD900感覺相信更好。</p><p>會場花絮</p><p>Profile</p><p>制式：WCDMA/GSM四頻<br>體積：105×52.5×13.5<br>重量：約95g<br>屏幕：3.0"WVGA<br>主功能：CrystalTouchpad、多點觸控、800萬像素相機、內置Wi-Fi、7.2Mbps高速上網、手寫輸入</p><p>GC900最強施耐德</p><p>07年LG推出第一代ViewtyKU990，死唔少Fans！二代目GC900改名ViewtySmart，將像素增至800萬，更用上德國Schneider-Kreuznach認證鏡頭，配埋呢期好Hit嘅輕觸式對焦、人臉追焦等分唇，總算對得住大家。</p><p>主功能：800萬像素相機、人臉對焦、輕觸式對焦、S-Class介面、TV-Out</p><p>GM730易用智能機</p><p>GM730將重返WindowsMobileOS，而且表明現時嘅6.1版將獲提升為6.5版，配上3"輕觸式屏幕及S-Class立體介面，當堂易用咗。</p><p>主功能：WindowsMobile6.1、500萬像素相機、3"輕觸式屏幕</p></body></html>