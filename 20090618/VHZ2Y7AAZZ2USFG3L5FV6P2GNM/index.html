<html><header><meta charset="utf-8"><title>阿B夥囡囡Jam歌</title></header><body><h1>阿B夥囡囡Jam歌</h1><p>有三個仔女的鍾鎮濤，早前和范姜帶四歲細女鍾懿（Blythe）到影樓Venture拍攝家庭相，Blythe早前被毒蚊針腳，影相前痛癢得心情煩躁，不過和父母玩完一輪後，就越來越活躍。Blythe在鏡頭前東奔西跑，擺出古靈精怪表情。</p><p>三仔女伴身旁</p><p>阿B還帶了結他、懷舊咪高峯和大提琴等做道具，一時和囡囡彈結他，一時揹着囡囡和范姜攬作一團。Blythe又大聲和阿B合唱多首英文歌，連《MammaMia》和《HeyJude》也琅琅上口，阿B說：「Blythe歲幾開始就鍾意唱歌，舊年我畀佢參加香港兒童合唱團，之前仲贏咗全港公開賽兒歌冠軍，佢好有表演慾。」<br>問到如何慶祝父親節？阿B透露最近長子鍾嘉浚由美國返港，三個孩子都在他身邊，基本上日日都是父親節。阿B又無懼豬流感，下月赴美登台，大仔和二女則會去台灣做義工。撰文：DebbieLum</p></body></html>