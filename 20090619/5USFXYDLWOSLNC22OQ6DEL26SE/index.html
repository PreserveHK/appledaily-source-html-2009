<html><header><meta charset="utf-8"><title>星爺商場搞比堅尼水戰Lavina露貼　翻版阿Sa飛Pad</title></header><body><h1>星爺商場搞比堅尼水戰<br>Lavina露貼　翻版阿Sa飛Pad</h1><p>周星馳為宣傳旗下的gi商場，昨日找來兩代o靚模及韓國性感組合Yes三女，上演一場「gigirls夏日水戰」，波濤巨浪水花四濺。新舊o靚模埋牙各不相讓，始祖動漫Maggie李曼筠雖擁34D巨乳，但仍不及露乳貼的鍾蕙芝（Lavina）和跌胸墊的「翻版阿Sa」周凱盈（Monique）搶鏡。長江後浪推前浪，新代o靚模勝舊模。</p><p>周星馳旗下的gi商場昨日特別在淺水灣一個私人會所泳池舉行「gigirls夏日水戰」，找來近日人氣、身材同樣勁爆的34E美少女廚神鍾蕙芝、34D模元老動漫Maggie李曼筠、「翻版阿Sa」周凱盈及由MiMi、NaNa及DaDa組成的韓國三人女子組合Yes，穿上火辣比堅尼進行激盪水戰。香港模對高麗魔女，大戰一觸即發。</p><p>Maggie血染泳池</p><p>騎着鱷魚浮床的香港模明顯佔主場之利，水戰甫開始便嘩鬼叫，極之投入。眾人奮力搶球之際未能兼顧平衡，難逃逐一落水命運。這邊廂身材逼爆的Lavina動作多多，但因她所穿的小號泳衣僅能勉強遮蔽兩點，結果不慎露出乳貼。<br>那邊廂Monique落水後重回水面之際，一塊胸墊徐徐浮出水面，身邊男工作人員即以閃電手將之撈起，收在鱷魚浮床底，隨後靜雞雞偷運給岸上的女工作人員。Monique尷尬苦笑之餘，也懶理鴛鴦胸怪相，裝作若無其事繼續玩遊戲，畢竟導演一日未嗌cut，theshowmustgoon。<br>騎着蟹仔浮床的韓國Yes三女相對較為失色，只能靠大動作取勝，在球來球往電光石火一刻，更不慎擊中動漫Maggie的嘴唇，導致她流牙血，動漫Maggie見紅之餘，又被兩位後起之輩奇招搶鏡，相當不是味兒。</p><p>「預咗俾人睇到」</p><p>Lavina事後得悉露乳貼仍相當鎮定，她說：「件泳衣係大會提供，個乳貼可能比較大塊，大家唔使驚，乳貼同打底褲嘅用途都係差唔多，預咗俾人睇到。」落水後飛甩一邊胸墊的Monique，否認因身材被比下去而加厚墊，她尷尬地說：「可能近排壓力大令到細咗，所以加個墊，我唔擔心比人細，因為我仲有得發育。」動漫Maggie則謂覺得自己已夠性感，她說：「唔會話邊個搶鏡，大家都係着比堅尼，冇話邊個性感啲。」<br>採訪：張俊銘<br>攝影：黃文成、陳順禎</p></body></html>