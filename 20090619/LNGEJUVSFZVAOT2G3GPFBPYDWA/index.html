<html><header><meta charset="utf-8"><title>敏妮Talk：風險管理 - 溫敏妮</title></header><body><h1>敏妮Talk：風險管理 - 溫敏妮</h1><p>暑假又到，一啲朋友亦有問敏妮有乜嘢課程啱讀。以前敏妮都講過特許財務策劃師課程（CFP）。不過，想利用暑假讀晒整個CFP，時間就唔多夠。雖然係咁，敏妮都建議一啲已完成中學課程嘅朋友，以暑假為開始，報讀CFP，因為敏妮認識好多大學生，都係趁讀大學時，順便讀埋呢個資格。CFP課程其實唔係咁艱深，讀開書嘅年輕人，應該可以應付到，正所謂書到用時方恨少，你日後出嚟做嘢就知要兼顧讀書有幾辛苦。</p><p>書到用時方恨少</p><p>不過，可能受金融海嘯影響，敏妮同個教CFP課程嘅講師傾開，佢話今年報讀CFP嘅人少啲。敏妮冇收廣告費，唔係同CFP做推廣，但財務管理喺現代社會，係不可或缺，如果你信經濟係一個循環，咁趁家陣冇人讀CFP時去讀，到讀完之後，如果剛好經濟好轉，理財服務需求急增，CFP就會變得搶手。即使對讀完CFP之後嘅出路有質疑，起碼課程對管理自己嘅財富都有好處。</p><p>海嘯過後趨吃香</p><p>除咗CFP，敏妮噚日checkemail，見到大學sent咗啲新課程嘅資料嚟，其中有個課程敏妮覺得將會係繼CFP之後，另一個好實用同有前景嘅科目。就係RiskManagement，同樣係因為金融海嘯，敏妮同咗金融界朋友傾偈，佢講笑話，家陣啲散戶投資者已經醒目咗好多，唔係咁易呃到佢嘅，好多嘢都會問有冇風險㗎，簡單啲講就係識得乜嘢係風險管理。散戶都尚者認識，何況大機構，尤其一場海嘯令大金融機構出事，所以敏妮相信，風險管理嚟緊將會好吃香。<br>溫敏妮<br> http://wanmanli.com/blogs/ </p></body></html>