<html><header><meta charset="utf-8"><title>父親節電腦開倉　$2,999買EeePC</title></header><body><h1>父親節電腦開倉　$2,999買EeePC</h1><p>父親節仲諗緊送乜？十個爸爸、九個都愛電腦、手機、音響，今日開始MasterOA將會舉行電腦開倉，要數最抵賣首選係最近好興嘅Netbook，華碩EeePC1000HE由$3,980喪減到$2,999，仲送價值$699嘅電子相架，用來爸爸就最啱！<br><br>記者：許福合<br>攝影：吳慶泉<br>Model：YuLee@PureModels</p><p>買1000HE送相架
</p><p>原價：$3,980<br>蘋果價：$2,999（送7"電子相架/$699）<br><br>講到Netbook，自然要數華碩EeePC最「老子號」，開倉日嘅1000HE會有黑色同白色揀，不過講到特別，自然要選白色版，夠晒靚仔。<br>講番部機身，都係10.2"屏幕，所以唔會太大部，方便爸爸拎出街用就最好，而且跟機仲有埋6Cell電，可以用到9個半鐘。開倉日除咗有蘋果價外，仲會送埋個7吋電子相架，放幾張全家福擺屋企啱晒。</p><p>Profile：IntelN280處理器、1GB記憶體、160GB硬碟、WindowsXP</p><p>HPMINI1001　黑色暗紋</p><p>原價：$3,680<br>蘋果價：$2,380<br><br>可能比1000HE仲要討好，機身夠晒輕薄，大約只重1.11kg，而黑色機面仲有暗紋，大方得體，讓爸爸拎住見客都唔失禮。另外值得一提係屏幕雖然都係10.2吋，但畫面亮度充足，而且解像度可以去到1,024×600，一邊睇網頁一邊MSN都無問題。</p><p>Profile：IntelN270處理器、1GB記憶體、60GB硬碟、WindowsXP
</p><p>Apple24"iMac
</p><p>原價：$11,800<br>蘋果價：$8,800<br><br>雖然iMac最近無新Look，但一體化iMac好多潮爸都喜愛，正好趁住父親節送舊迎新，開倉日出機，24"2.8GHziMac只需$8,800，在24吋屏幕上，無論睇相或工作都舒暢好多！</p><p>$680買觸屏PPC手機
</p><p>原價：$1,580<br>蘋果價：$680<br><br>雖然IMAT這個牌仔唔係好熟悉，不過呢部JAMA開倉價只要$680就有交易，而且仲可以玩Touch芒，行WindowsMobile，篤篤吓好簡單，咁就唔怕老爸唔識用喇。</p><p>襯絕！名廠藍耳朵</p><p>原價：$360<br>蘋果價：$99<br><br>不要以為LG大廠，產品就一定貴過人，這款藍芽耳機就只要$99就有得玩。</p><p>160GB硬碟睇相睇片
</p><p>原價：$3,480<br>蘋果價：$3,300（送電池及MiniDock）<br><br>ARCHOS605屬於眾多PMP之中，論外形同功能都算高檔之選，內置硬碟達160GB，而且可以WiFi上網。開倉出機仲會送埋電池及MiniDock。</p><p>聽出中低音靚聲
</p><p>原價：$600<br>蘋果價：$480<br><br>想平平哋換個靚耳機，$500樓下可以選ShureSCL2，中低音表現不俗。同樣Shure耳機亦會有優惠價提供。</p><p>iPod環形喇叭
</p><p>原價：$1,199<br>蘋果價：$839<br><br>JBL喇叭外形一向獨特，這款iPod喇叭做成個一環狀，中間就係iPod/iPhone插座，實行型爆！</p><p>開倉資料
</p><p>日期：6月20日-27日<br>時間：11:30am-9:30pm<br>地點：銅鑼灣皇室堡103號舖<br>查詢：MasterOA（28818844）</p></body></html>