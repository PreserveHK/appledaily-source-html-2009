<html><header><meta charset="utf-8"><title>王珮明日動大手術父：爹哋媽咪陪你</title></header><body><h1>王珮明日動大手術<br>父：爹哋媽咪陪你</h1><p>【本報訊】旺角大車禍被醫院先收費才救命的女傷者王珮（25歲），原本已準備父親節與雙親外出食飯慶祝，以及送一部新手機給爸爸，可惜事與願違，她目前仍未度過危險期，明日要進行移正盆骨大手術。王爸爸的父親節願望是希望女兒度過難關，與父母慶祝以後一個又一個的父親節。<br>王珮出事後，父母分別將雜貨店及精品店關門，專心在病榻前照顧愛女，他們不間斷在珮珮耳邊鼓勵，「你要加油，你要撐住」，仍未蘇醒的王珮聽着，眼角滲出淚水，王爸爸百感交集，既高興又憂傷，「睇到佢流眼淚，知佢有反應，但又唔知佢幾時好番。」</p><p>承諾買手機作禮物</p><p>王爸爸說，早前珮珮應承父親節在酒樓訂位慶祝，「佢知我部手機壞咗，話過送一部新嘅畀我，做父親節禮物」，但現在已經落空。今日的父親節，他會在病榻前，鼓勵女兒捱過明日移正盆骨手術一關，實現她的父親節承諾，「我哋要一齊食飯，一齊旅行，共同度過以後嘅父親節。」並告訴女兒要勇敢堅強，「珮珮，我哋好支持你，你好堅強，你一定得嘅，我哋對你有信心，無論條路點難行都唔使怕，有爹哋媽咪陪你。」</p></body></html>