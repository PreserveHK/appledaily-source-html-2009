<html><header><meta charset="utf-8"><title>泳兒排舞當眾勾佬</title></header><body><h1>泳兒排舞當眾勾佬</h1><p>泳兒前晚到天后為即將舉行的音樂會排舞，她與男舞蹈員在貴妃椅大跳辣身舞，她表示排舞師取笑其眼神不夠勾人，她說：「排舞師話我似小朋友，眼神唔夠凌厲，佢要我返屋企對住鏡練勾引人嘅眼神，我對住媽咪練，佢都話我唔夠火候。」</p><p>嫌負擔大想縮胸</p><p>泳兒指最近瘦了8磅，問到她上圍有否縮水？她尷尬地說：「個cup一樣，圍就縮咗啲，我都想縮細啲。因為跳舞時大家一齊對住塊鏡，好似焦點都喺晒嗰度，好尷尬，而且都係一個負擔。」泳兒的經理人霍汶希在旁笑說：「佢任縮啦，因為個底本身夠厚。」<br>另外，泳兒昨日出席太陽計劃活動時表示收到弟弟的短訊，得知父母吵架，她說：「細佬叫我搞掂佢，真係唔知點算。」<br>採訪、攝影：駱華齡</p></body></html>