<html><header><meta charset="utf-8"><title>馮仁昭四圍超：尹子維、連凱帶女夜蒲 - 馮仁昭</title></header><body><h1>馮仁昭四圍超：尹子維、連凱帶女夜蒲 - 馮仁昭</h1><p>尹子維噚日凌晨2時同兩個女伴蒲蘭桂坊，途中尹子維發現地面有污糟嘢，即時好細心咁上前扶住女伴，冧女果然有一手。佢哋之後喺酒吧玩樂，蒲到3時先走，離開時，尹子維同老友連凱及幾個女伴同行，喺附近買薄餅做消夜。連凱咁得閒，到底有冇工開？佢話：「遲啲會有戲上！」之後佢哋截的士離開。</p></body></html>