<html><header><meta charset="utf-8"><title>馮仁昭四圍超：黃宗澤見過杏兒家長 - 馮仁昭</title></header><body><h1>馮仁昭四圍超：黃宗澤見過杏兒家長 - 馮仁昭</h1><p>黃宗澤噚日喺尖沙嘴示範煮甜品，獲贈一個父親節蛋糕送畀爸爸，不過佢話爸爸唔喺香港，所以冇得同佢慶祝。問佢會唔會同緋聞女友胡杏兒嘅爸爸慶祝時，佢好避忌咁話唔會，但承認見過杏兒嘅父母。早前黃宗澤返內地拍劇時，被指與同劇演員趙子琪密會，佢話只當趙子琪係家姐，問佢有冇同杏兒備案時，佢話：「冇備案，總之我同杏兒係非常好嘅朋友。」</p></body></html>