<html><header><meta charset="utf-8"><title>iPhone3GS炒高$8,400</title></header><body><h1>iPhone3GS炒高$8,400</h1><p>美國出咗3日，iPhone3GS會否大賣？暫時唔敢講，但前日（20號）就有人喺網上爆料，話內地已經返咗水貨，但報價差別好大，由$6,700至$7,500人仔（約$7,500至$8,400港幣）都有，呢件事究竟係純粹傳聞抑或堅料，真係佢自己先知喇！<br>大家最關心梗係香港「K屎」啦！大貨冇咁快到，但美版水貨就好頭痕，事關呢次iPhone3GS已升級上3.0，唔同以往可用軟件解鎖，成皮嘢買返屋企，無端端「圈外」（突然冇訊號），點收科先！當然，有水貨佬亦為求開闢獨市生意，甘願照踩鋼線，更有先達職員拍晒心口話最快今日返貨，究竟開賣幾銀？冇人知！但以上一則網料可以作個參考。<br><br>記者：陳國輝</p><p>網址： http://www.discuss.com.hk/viewthread.php?tid=9948375&amp;extra=page%3D1 &#13;</p></body></html>