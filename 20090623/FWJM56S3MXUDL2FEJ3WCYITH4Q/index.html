<html><header><meta charset="utf-8"><title>花園街平製　ViViLook</title></header><body><h1>花園街平製　ViViLook</h1><p>繼早前日本少女潮流雜誌《ViVi》的御用紅模渡邊知夏子旋風式襲港之後，認識和愛看《ViVi》的人又多了，今個Summer日本風又點會停？如果你仲係學生妹或者剛剛出嚟做嘢無乜錢？唔緊要，記者發現有大量隱藏筍貨的旺角花園街，正是《ViVi》Looks的大本營，價錢仲平到笑。即刻對照最新《ViVi》7月號，揀出五個夏天必HitLooks，嗱嗱臨去花園街執平貨啦！<br><br>記者：陳諾堯　<br>攝影：林栢鈞　<br>Model：Eriko@zmodel.com</p><p>Style1<br>Modern紮染風</p><p>一諗起紮染，通常第一時間都會諗起泰國的花哩碌紮染，有好多人都未必會着得好睇，因為其實佢嘅圖案同顏色都幾Extreme，未必係平日CasualWear之選。今次《ViVi》介紹嘅漸變色紮染反而好Modern，顏色唔太誇，夠Sharp同款式上有少女味，着一件One-piece裙加對平底凉鞋，紮靚個頭就可以，超方便！</p><p>Style2<br>熱爆FloralPrint</p><p>每年夏天一到，花花Print都係必Hit之選。無計，因為天氣好陽光普照，自然令人聯想起勁Colourful嘅花花，花園街店員都話FloralPrint好賣得，任何年齡層都適合着，又易襯大路，所以好多客搵咁話。記者一睇就睇中淺灰×粉紅黃色花花圖案短TubeDress，日夜皆可，睇落質地唔普通，較Glam同特別，加埋夏天Hit爆草帽，有型又有女人味。</p><p>米色×黑色織邊草帽$59（c）、<br>米色×紅色花花圖案Ruffle跌膊Top$70（e）、<br>淺色摺腳短牛$80（e）、<br>珍珠長頸鏈$35（c）、<br>珍珠手鏈$10（c）、<br>金色手鈪$25（c）</p><p>Style3<br>兩件頭螢光Tee</p><p>一件普普通通嘅Tee已經可以襯出多個Styles，夏天有好多人唔吼背心都會狂買Tee。今個Summer東洋風反而唔興太多Patterns嘅Tee，淨色較闊身剪裁更勝一籌，螢光元素亦繼續Keep住有，最好係以打底着法，跌吓膊露些少性感，Casual中帶野性！嫌上身太Plain仲可以從配飾方面入手，加個HairBand點綴吓都唔錯。</p><p>Style4<br>粉藍牛仔翻生</p><p>古老當時興，BabyBlueColourJeans喺我阿媽嗰時已經Hit，顏色Sweet之餘又OldSkool，所以襯埋Ruffles同波點等復古Details就更有Feel。</p><p>Style5<br>長裙WedgeLook</p><p>長裙一向畀人優雅的少女感覺，仲可以遮到身體嘅肥胖部位！呢個Look算是五個Styles中最易Carry，因為就算唔夠高着長裙，襯埋對HighWedge都可以，出嚟個味道仲更加日本，再抽番個藤袋，成個冲繩妹咁，一流！</p><p>查詢：	<br>（a）Ccbe（23388946）　<br>（b）EGFashion（23989517）<br>（c）LoverHouse（23911227）　<br>（d）More（23981868）<br>（e）Tokyo（23910121）</p></body></html>