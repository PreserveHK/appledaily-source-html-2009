<html><header><meta charset="utf-8"><title>八卦風：爆笑惡搞　古天樂Sell車胎</title></header><body><h1>八卦風：爆笑惡搞　古天樂Sell車胎</h1><p>古天樂講國語惹笑就係人都知，但面對國內咁龐大嘅市場，都要硬住頭皮講，唔通有錢唔搵咩！最近輪胎名牌YOKOHAMA就搵嚟古天樂拍攝一個於中國播放嘅廣告，廣告一出街，立刻又成為熱話。本來想力sell好輪胎可有助慳油嘅道理，但衰在句國語slogan十分繞口「想節能．輪胎能」。經古先生金口一出，個個網友笑佢嘅「撚」字發音，又話大整蠱等等。但最抵死都係森美移動三隻嘢又走去扮一次，惡搞古先生。兩個版本都包笑到你肚痛，YOKOHAMA呢招無心另類宣傳又確實幾有效。</p><p> http://www.youtube.com/watch?v=PdIv2CHdzvE&amp;feature=topvideos <br><br> http://www.youtube.com/watch?v=aiJHfmbnojQ（森美惡搞版） </p></body></html>