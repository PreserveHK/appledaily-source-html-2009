<html><header><meta charset="utf-8"><title>馮仁昭四圍超：楊梓瑤食齋晒跌蕩身材 - 馮仁昭</title></header><body><h1>馮仁昭四圍超：楊梓瑤食齋晒跌蕩身材 - 馮仁昭</h1><p>身材逼爆嘅美少女廚神楊梓瑤（Carol）噚日以露腰運動裝喺荃灣出席《智力競技場》活動，吸引咗一班男士圍住影，身材跌蕩嘅Carol徇眾要求不停擺甫士。噚日係佢21歲正日生日，Carol話佢信觀音，初一、十五都食齋，所以會同家人食齋慶祝。問佢有冇男友？佢話男友有工作在身唔可以陪佢。</p></body></html>