<html><header><meta charset="utf-8"><title>馮仁昭四圍超：阿嬌打20針Botox縮象腿 - 馮仁昭</title></header><body><h1>馮仁昭四圍超：阿嬌打20針Botox縮象腿 - 馮仁昭</h1><p>鍾欣桐（阿嬌）同舞台劇演員陳淑儀、邵美君噚日喺灣仔演藝學院，為舞台劇《星爸亞爸》舉行宣傳活動，阿嬌同陳淑儀喺劇中扮演兩父女，於是阿嬌作狀跪地斟茶畀陳淑儀上契。</p><p>認受腳粗困擾</p><p>日前有消息話阿嬌去美容院打Botox瘦身及脫毛，阿嬌噚日身穿短袖印花上衣襯上黑色貼身褲，她明顯收身，不過手臂上多咗啲瘀痕，阿嬌非常坦白咁直認打Botox，佢話：「我做咗美容院代言人，手同小腿都打咗Botox接近兩星期，每隻腳大約十幾廿針，最緊要係瘦到，因為腳粗問題困擾咗好耐，家線條慢慢自然瘦番。」阿嬌強調只會接受手腳整形，面部或者豐胸絕對唔會考慮。</p><p>英皇出紀念冊</p><p>此外，英皇娛樂為慶祝十周年，稍後會推出一套紀念冊連相架，集齊英皇藝人出道至今新舊照片及真情剖白，包括謝霆鋒、容祖兒及蔡卓妍等，不過馮仁昭睇番EEG嘅陳年晒冷海報有啲感慨，因為其中有好多已經蟬過別枝，好似有鄭伊健、陳冠希、羅嘉良、陳奕迅咁，各自各精采，至於同小小超添咗個小小小超長治嘅梁洛施，喺海報度都有出現。</p></body></html>