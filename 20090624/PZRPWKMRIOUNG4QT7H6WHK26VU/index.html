<html><header><meta charset="utf-8"><title>中環在線：Neway太子爺唔忘本 - 李華華</title></header><body><h1>中環在線：Neway太子爺唔忘本 - 李華華</h1><p>父親節雖然過咗，但噚日嘅中大印刷（055）記者會就父愛洋溢，令華華覺得世上唔只媽媽好，爸爸可能仲好！薛濟傑做主席嘅中大印刷，啱啱用6500萬買咗細仔薛嘉麟打骰嘅Neway娛樂（業務有藝人管理、唱片同電影製作，但唔包Neway卡拉OK），仲索性將公司改埋名做NewayGroup。
</p><p>做娛樂大亨撼岳少</p><p>薛公子話，唔會放棄老竇嘅老本行，實行娛樂印刷雙線發展，佢家睇緊幾個劇本，今年應該會有幾個新人加入，會審慎投資。咁點同其他娛樂大亨（例如岳少林建岳同大國文化嘅李澤楷）鬥呢？<br>佢話娛樂係一個大行業，好多人話難撈，但亦有好多做得好好嘅娛樂公司，而佢哋優勢係有強而有力嘅管理團隊。<br>咁噚日親身撐場嘅爸爸點睇呢行前景呢？Sorry，薛主席點都唔肯講。其實仲有乜好講呢？麟仔咪係佢嘅前景囉，係咪？</p></body></html>