<html><header><meta charset="utf-8"><title>模範爸爸敍天倫小齊仔冧女一腳踢</title></header><body><h1>模範爸爸敍天倫<br>小齊仔冧女一腳踢</h1><p>圈中出名好好先生的任賢齊，偷得浮生半日閒，與太太Tina及一對精靈子女逛街吃飯敍天倫，一家四口大嘆日本菜，小齊更發揮父愛，出招仔又冧女，做其廿四孝湊仔公。</p><p>任賢齊在螢幕上做過大奸賊，又演過有錢人，不過私下他卻是任勞任怨的好丈夫好爸爸。前晚任賢齊與太太Tina及一對可愛子女，還有兩位傭人到中環IFC行街敍天倫，他們一行六人，到一間日本餐廳晚膳，不過其間小齊以9秒9手拿數袋戰利品一支箭的跑上電梯，原來他是到停車場放下物品，然後再返回餐廳。</p><p>親自推BB車</p><p>小齊與太太Tina打對面而坐，可愛的囡囡頭戴灰帽，穿四個骨短褲仔坐在媽咪身旁，而小齊則將坐在BB車的囝囝放在自己身邊，在品嚐美食期間，小齊與太太有着停不了的話題，而囡囡也不停在講話，十分開心的樣子，不過在BB車的囝囝卻扭眼瞓，小齊遂蹲在地上仔。<br>雖然有兩位傭人在場，但小齊卻不假手於人，實行做個模範好爸爸榜樣，放下美食，手推BB車行來行去仔瞓覺，直至囝囝睡了他才返回餐廳繼續吃飯。</p><p>幫老婆挽袋</p><p>小齊一家吃飽飽後，太太和囡囡等便到洗手間，而小齊獨自對住已睡的囝囝一臉倦容，目光呆滯，平日的湊仔工作均由太太負責，難得今次他親自做湊仔公才體驗到辛苦之處。<br>小齊待太太回來便一家人離開，小齊不只推BB車，還為太太拿手袋，其後他們發現有記者，但小齊仍保持微笑，不過Tina則較低調一直低着頭，反而天真的囡囡不時好奇地望着鏡頭笑，問到小齊難得陪家人一起，小齊笑笑口說：「係呀，其實要拍戲，不過唔使開工住，一家大細冇乜地方好去。」接着小齊禮貌地向記者告別。<br>採訪、攝影：藍文浩</p></body></html>