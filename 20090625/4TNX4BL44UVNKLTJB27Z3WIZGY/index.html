<html><header><meta charset="utf-8"><title>窩輪搏擊：17147博升6成 - 俊樺</title></header><body><h1>窩輪搏擊：17147博升6成 - 俊樺</h1><p>花旗股市前晚牛皮，噚日港股先低後高，恒指高收17892，升353點，不過成交就好奀，唔夠570億元。<br>期指升幅仲大，接近480點，挾倉味道好濃，如果花旗嗰邊冇乜大變動，今朝港股仲會挾高一轉，不過，恒指18200阻力好大，結算之前如果冇重大利好消息，相信唔易突破。<br>A50中國基金C輪17147：A50中國基金（2823）噚日報收13.56元，升0.89%。A50今個月初回復升勢，股價拾級而上，嗰勢好靚，有機上試15.80元。可以諗吓隻C輪17147。<br>隻輪現價26仙，2010年3月30日到期，行使價13元，溢價15%，引伸波幅48.9%，槓桿率5.2倍（有效3.2倍），正股升上15.80元，17147睇41.6仙，博升6成，正股跌穿12.70元，就沽咗隻輪止蝕。<br>俊樺</p></body></html>