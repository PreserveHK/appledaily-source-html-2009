<html><header><meta charset="utf-8"><title>阿Sa旺角抗鏹水彈</title></header><body><h1>阿Sa旺角抗鏹水彈</h1><p>早前有狂徒於旺角高空擲鏹水彈，不過蔡卓妍（阿Sa）昨日仍膽粗粗到肇事現場附近出席Bossini活動，並擔任開心大使驅走陰霾。問她可擔心狂徒再現？阿Sa說：「今日咁大雨，唔驚啦。」當得知此乃案發現場時卻又驚叫：「真係㗎？」</p><p>難忘見偶像</p><p>談到拍檔鍾欣桐（阿嬌）任美容院代言並打botox瘦身，阿Sa說：「做得代言人好多時都要以身示範，我都聽過佢話想減手腳，家反應都OK，最緊要佢自己開心。」阿Sa又謂早前到上海出席電影節，喜遇偶像佳夫奧雲（CliveOwen），她說：「前一晚我去飲嘢已經撞到佢，第二日再見到，我口震震咁問佢攞簽名，勁開心，仲同佢講前一晚撞到佢，博佢認得我，點知佢只係講：『Really？』可能因為我戴晒帽遮住自己所以唔認得我啩。」阿Sa又謂最想見到三大偶像，佳夫奧雲、尊尼狄普（JohnnyDepp）及曉格蘭特（HughGrant），如今已達成三分一。<br>採訪：藍文浩<br>攝影：彭琮然</p></body></html>