<html><header><meta charset="utf-8"><title>周秀娜拖仔鬥群雌34DMaggie胸襲微波Baby</title></header><body><h1>周秀娜拖仔鬥群雌<br>34DMaggie胸襲微波Baby</h1><p>由矮仔王祖藍聯同多位女藝人合作的電影《矮仔多情》舉行首映禮，一眾靚女成為焦點，均盡地一煲大騷性感，胸群而出，Race的泰山谷胸裝力拼動漫Maggie的巨乳裝及JJ的deepＶ大露背，實行互相輝映，各自各精采。</p><p>電影《矮仔多情》前晚在尖沙嘴海運戲院舉行首映禮，演員除男主角王祖藍外，全部清一色女將，包括黃婉伶（Race）、賈曉晨（JJ）、Angelababy（楊穎）、官恩娜（Ella）及周秀娜等，撐場嘉賓有李曼筠（動漫Maggie）、鄭希怡、鍾舒漫等。</p><p>Race艷舞悶人</p><p>女藝人均以性感打扮上陣，其中以動漫Maggie的34D及低胸JJ最索，動漫Maggie的吊帶超級低胸裝，令她酥胸半露，而JJ的低Ｖ大露背也不輸蝕，2R的Rosanne以黑色透視裝配上熱褲，Race的斜膊谷胸裝令其上圍更顯突出，連身形瘦削的Angelababy也谷胸上陣。<br>Race的斜膊十分搶鏡，加上衣服有些谷胸效果，令其身材更加豐滿，她說：「喺戲度有場戲係我一邊跳艷舞一邊自摸，我喺屋企跳畀家姐睇，佢親自示範，我覺得家姐仲跳得好過我，喺正式拍時係有啲尷尬，我拍嘅時候係對住王祖藍跳，初時佢睇得好開心，不過NG咗幾次，王祖藍竟然睇到瞓着咗，佢真係打擊我嘅自信心。」</p><p>JJ唔敢亂郁</p><p>JJ的前Ｖ後露背裝也不遜色，但不時也用手輕掩胸前，她說：「呢件衫係朋友送畀我，不過我從未着過，因為要睇場合，我都覺得好性感，所以我都唔敢郁咁多，為咗防走光，我貼晒膠紙，唔怕嘅。」另外，周秀娜有男友相伴，不過兩人初時卻尷尷尬尬欲避開記者，但仍然被捉個正着，二人最終就範合照。首映禮後眾星移師到尖沙嘴區一間酒吧舉行慶功派對。<br>採訪：張俊銘　攝影：陳志嵐</p></body></html>