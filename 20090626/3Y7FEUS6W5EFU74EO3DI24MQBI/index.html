<html><header><meta charset="utf-8"><title>阿Sa豬籠入水再買豪宅</title></header><body><h1>阿Sa豬籠入水再買豪宅</h1><p>容祖兒、蔡卓妍（阿Sa）和陳偉霆等昨日在中環出席Yahoo感情品牌大獎領獎，汪詩詩和九巴媳婦雷林靜怡等就負責頒獎。阿Sa穿上SeebyChloé白裙，並自爆今個月拍了四個廣告，豬籠入水，她說：「之前買咗啲樓都租晒出去，我想買多一間自住，同媽咪、五隻狗一齊住，我有心水，不過都好貴。」<br>問阿Sa是否睇中過億豪宅？她說：「一定買唔起啦，心水嘅都過千萬，但唔會一次過畀晒，因為要留番啲錢喺身。」不過她承認有幾層樓收租：「我好羨慕六、七十年代嘅明星，佢哋一條街一條街咁買，好犀利。」容祖兒就穿上Ports1961單肩金裙到場，她謂是拍Reebok廣告中途跑去領獎，她說：「拍得好辛苦，好似馬騮上身咁，要不停轉，又要做引體向上，冇時停。」<br>採訪、攝影：JessicaNgan</p></body></html>