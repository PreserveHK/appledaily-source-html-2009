<html><header><meta charset="utf-8"><title>金手指：差佬數示威人數 - 孫柏文</title></header><body><h1>金手指：差佬數示威人數 - 孫柏文</h1><p>一般嚟講，Incentive正式譯為「誘因」，但如果你教人嗰陣真係咁譯，只會反映你冇心機。其實，孫柏文自細開始就幫啲讀經濟學嘅人補習，到家仲有。<br>我覺得譯incentive呢個字，譯得最好肯定係陶傑兄嘅「有咩鼓勵」。咁喺眾多學生當中，有時我會教啲住喺新界，想上進嘅邊青。<br>我成日同佢哋講，要威、要型就要明白啲嘢點解發生，唔知就柒牌男裝（真係有咁嘅品牌）由頭着到腳。做得邊青就會出夜街，咁住得新界又出夜街嘅就肯定熟悉小巴運作。<br>我問佢哋：「我跟住架綠wan喺屯門公路中線開車，見綠wan嘅時速顯示80。突然有3架紅wan喺快線閃過，用經濟學分析，點解？」佢哋每次答：「有incentive！」我就會好安慰。<br>前日，隔籬嘅同事高明輝突然問：「喂！你話禮拜日遊行《蘋果》數嘅人數，會唔會少過警方公佈嘅人數呢？」事實屢次證明，《蘋果》數示威人數全球最準，特別係比啲差佬準。原因係我哋資源充足，會派人企定數晒所有參與嘅人。啲差佬就唔同，佢哋唔夠人所以如果遊行喺3:00pm開始，數到3:05pm就要調走數人數嘅同事去做其他嘢。</p><p>自己遊行點計數</p><p>點都好，用番頭先教邊青嘅例子。如果啲差佬真係為咗海嘯中加薪，自己去遊行（聽講流產咗），喺數人頭方面，一下子由綠wan變紅wan，仲唔去到盡，顯示牌嘟、嘟聲？<br><br>孫柏文<br> http://phatdat.blogspot.com </p></body></html>