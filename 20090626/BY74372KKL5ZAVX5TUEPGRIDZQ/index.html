<html><header><meta charset="utf-8"><title>中環在線：跟股神投資一季賺68% - 李華華</title></header><body><h1>中環在線：跟股神投資一季賺68% - 李華華</h1><p>股神畢菲特果然名不虛傳，投資者如果參照佢嘅投資旗艦巴郡買股票，由3月初美股反彈至今，短短三個幾月已勁賺68%，跑贏美股標普500指數嘅33%漲幅，甚至遠勝巴郡股價升19%。</p><p>跑贏標指、巴郡</p><p>由3月9日低位至本周三，巴郡20大持股中，有15隻股升逾19%，主因金融股絕地反擊，例如富國銀行同美國運通期內就狂飆超過一倍，高盛同U.S.Bancorp亦大漲93%同74%，至於兩隻鐵路股BurlingtonNorthernSantaFe同UnionPacific都急升43%同50%。<br>CarretZane資本管理合夥人貝茨話，股神以基本因素同傳統價值揀股，所以持續跑贏大市，外界今年初曾批評股神眼光失準，其實係佢哋跌晒眼鏡至真。</p></body></html>