<html><header><meta charset="utf-8"><title>窩輪搏擊：中油看升敲9951 - 俊樺</title></header><body><h1>窩輪搏擊：中油看升敲9951 - 俊樺</h1><p>連挾兩日，港股由低位彈番上18200樓上，噚日報收18275，貼住條20日線（18309）收市，技術走勢靚番啲，不過成交冇大變，仲係好奀，下禮拜一期指結算，淡友相信會盡力頂實呢個位，如果成交唔大增，都幾難大幅炒高。<br>花旗利率唔變已經預咗，本地銀行股冇乜動靜，內銀股威晒，技術上建行（939）、工行（1398）同交行（3328）較佳。<br>中油C輪9951：中油（135）昨收6.15元，升3.5%。股價近日喺20日線窄幅橫行，成交縮減，有明顯嘅收集手影，噚日配合成交炒上，短線有機突破6.47元升上7.20元，可以諗吓隻C輪9951。<br>隻輪現價17.8仙，2009年12月30日到期，行使價5元，溢價10.2%，引伸波幅69.3%，槓桿率3.4倍（有效2.6倍），正股升上7.20元，9951睇26.1仙，正股跌穿5.65元，就沽咗隻輪止蝕。<br>俊樺</p></body></html>