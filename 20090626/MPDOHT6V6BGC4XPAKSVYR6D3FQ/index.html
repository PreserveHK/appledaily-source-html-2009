<html><header><meta charset="utf-8"><title>aigoP8861H掌上3G上網</title></header><body><h1>aigoP8861H掌上3G上網</h1><p>「上網PMP」見過唔少，雖然功能齊全，但系統用唔慣，最後都係雷聲大雨點小，MID（MobileInternetDevices）又如何呢？這部aigoP8861H大約一個手掌大小，內置滑趟式鍵盤行WindowsXP，最正係可以插張3GSIM卡，隨街上網，實用得多！<br><br>記者：許福合<br>攝影：梁細權</p><p>OS行XP</p><p>aigoP8861H認真來講，佢有Netbook功能，但有手機嘅外表，機身大小與一隻手掌相若，重300g，有個4.8"觸屏；作業系統行WindowsXP，基本上同放部Notebook於手掌上無分別，想要甚麼軟件？甚麼功能？完全可照屋企部電腦一樣Setup，彈性非一般PMP可比。<br>上網更係方便，只要插張3GSIM卡，使用跟機3G連線軟件，就可上網睇網頁、傳電郵，唯一要彈係張SIM卡槽要拆電先見到。硬碟容量較輸蝕，只有8GB，但行SSD，在速度及穩定性上比較優勝。機身咁細當然放唔落光碟機，不過機身設有microSD插槽，另外亦可使用USB手指，加埋內置Wi-Fi無線網絡，要傳輸檔案都仍然方便。</p><p>Profile</p><p>處理器：IntelAtomZ500<br>記憶體：512MBDDR2<br>硬碟：8GBSSD<br>屏幕：4.8"輕觸式<br>網絡：802.11b/g、藍芽2.0<br>其他：microSD卡槽、USB、30萬像素鏡頭<br>電源：3.5-5.5小時<br>體積：152×80×21.9mm<br>重量：300g<br>查詢：豐旭（34283449）</p></body></html>