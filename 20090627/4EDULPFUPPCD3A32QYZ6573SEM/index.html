<html><header><meta charset="utf-8"><title>案件點滴：搞gag指女大狀好惡</title></header><body><h1>案件點滴：搞gag指女大狀好惡</h1><p>陳振聰狀態回勇！連續第三天接受華懋資深大狀駱應淦的盤問後，陳振聰作供時表現漸見自然，不時使出例牌答案「我真係唔記得」，久違的招牌露齒笑容亦重現。他更在庭上搞笑，指自己所聘大狀團，經常對他惡言相向。<br>話說代表華懋的資深大狀駱應淦，昨質疑陳振聰錄取證人供詞時，未有詳盡說出呈堂錄影帶內容前因後果。<br>陳振聰辯稱，以為交出錄影帶便可了事，且律師沒要求交代。駱即時指斥他：「你有權話畀你嘅律師知！」更指陳並非受盤問疑犯，反是聘用律師的老闆。此時陳振聰在證人台上搞gag：「唔係㗎，佢哋（指自己的律師團）好惡㗎，同你（駱應淦）冇分別㗎！尤其係我哋個女大狀！」庭上眾人哄笑，駱應淦回敬陳：「唔好扯開話題。」外表斯文大方女大狀駱敏賢，聽見自己被指惡女後，一臉腼腆。</p></body></html>