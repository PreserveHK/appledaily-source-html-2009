<html><header><meta charset="utf-8"><title>隔牆有耳：靚女MV谷7.1 - 李八方</title></header><body><h1>隔牆有耳：靚女MV谷7.1 - 李八方</h1><p>曾經牽起網上熱爆嘅《福佳始終有你》班底，7.1在即又有新搞作，搵嚟陳巧文、陳淑莊同袁彌明合力整個MV《7.1.Jaiho勿當奴》（ http://www.youtube.com/watch?v=4Od7cHerYyQ），噚日透過YouTube正式出街，呼籲大家後日上街爭民主。片中飾演「勿當奴」嘅陳巧文話，片中服飾同部林D9人肉錄音機都係用二手物料整，夠晒環保。對於片中佢錫咗部人肉錄音機一啖，佢強調純粹劇情所需，寓意中央錫晒只識聽阿爺說話嘅林D9咁話。陳巧文另外為7.1演唱嘅《聲援曾蔭權》，佢亦希望7.1前可以擺埋上網，谷得就谷。 </p></body></html>