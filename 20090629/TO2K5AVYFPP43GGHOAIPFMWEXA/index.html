<html><header><meta charset="utf-8"><title>捱完手術刀再受虐Kama俾陳偉霆剪甩衫</title></header><body><h1>捱完手術刀再受虐<br>Kama俾陳偉霆剪甩衫</h1><p>邦民女羅凱珊（Kama）與o靚界女神楊穎（Angelababy）屢傳不和，昨日Kama和Baby男友陳偉霆（William）一起出席時裝騷。William似乎代女友出頭，親自剪裁T恤讓Kama穿上，經他狼剪後，Kama頻頻跌膊，表現尷尬。</p><p>早前羅凱珊患急性腹膜炎，要入院做手術，病癒不久昨日即復工，跟陳偉霆一起到沙田出席活動。William應大會要求發揮創意，即場剪一件性感tee讓Kama穿着，Kama穿上後兩度跌膊，之後大會又要求William再加多兩剪，William相當避忌，除了盡量避免與Kama身體接觸外，更馬虎地剪一刀了事，影合照時也當她透明。<br>不過，事後William卻死口不認避Kama，他說：「唔係呀，因為佢件衫好少布已經跌晒膊，我驚再剪搞到又跌膊就唔好啦，大會都冇安排我哋有交流嘅合作。」</p><p>指Baby為是非不快</p><p>William被問到女友Angelababy事前有否要求他冷待Kama？他說：「梗係冇，絕對唔會，我都唔識佢（Kama），事前Angelababy唔知我哋一齊做騷，我有睇過報道講過佢哋不和，我相信報道唔係真，雖然Angelababy冇同我講過呢啲事，但就有提過為不和傳聞唔開心。」<br>Kama同樣否認與William有避忌，她說：「唔係，只係大會安排我哋少交流，可能我今日唔舒服，冇講咁多嘢。」<br>Kama出道以來是非不斷，最近又有指在她有份演出的新片《撲克王》中，被鄧麗欣（Stephy）奪去女主角之位，對此Kama說：「我都有份做，大家角色都唔一樣，接拍之前導演冇話係女主角，其實只係畀個機會我學嘢。」又有傳她與雜誌記者拍拖，Kama否認說：「報道失實，我會保留追究權利，家冇拍拖冇男友。」<br>採訪：魯萍<br>攝影：葉君海</p></body></html>