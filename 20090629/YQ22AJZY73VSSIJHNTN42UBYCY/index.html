<html><header><meta charset="utf-8"><title>阿Sa　哈哈．仲夏</title></header><body><h1>阿Sa　哈哈．仲夏</h1><p>有留意時裝的朋友都知道，近年哈哈笑圖案好似鹹魚翻生咁，重新Hit番！今個暑假bossini又有新交叉合作，就係聯同SmileyWorld一起推出了多款上衣和配件，仲搵嚟阿Sa（蔡卓妍）做開心大使，一向笑容滿面嘅佢，除了和哈哈笑相襯之外，個人性格和時裝哲學都是以開心為大前提，實行將笑聲發放畀大家咁話！<br><br>記者：陳諾堯<br>攝影：陳陶鈞<br>Hair：SamLo&amp;SingTam@O4Orient4<br>Makeup：mailto:NatalieSo@make360.com.hk<br>地點鳴謝：cafeElsie@朗晴坊</p><p>灰色大SmileyFaceTunic$99<br>黑色Legging、黑色高踭凉鞋（Stylist'sOwn）</p><p>白色短袖哈哈笑SloganTee$79、軍綠色短褲$180<br>黑色高踭凉鞋（Stylist'sOwn）</p><p>白色九宮格表情SmileyFaceTee$79、軍綠色短褲$180<br>黑白格仔Scarf、黑色Legging（Stylist'sOwn）</p><p>阿Sa：別理他人眼光</p><p>阿Sa出名着衫有Taste、Styling有一手和有自己的UniqueStyle。原來阿Sa認為着衫最緊要自己覺得靚、着得開心就可以，別人嘅眼光唔需要太理會。「我一向都好鍾意衫同好鍾意襯衫，但係無話一定要點樣襯先至係最靚。其實個個人鍾意嘅嘢都唔同，只要對自己有信心，覺得個Look啱自己就可以。有時着衫錯錯吓就會着番啱，對與錯無得講，有自己性格同形象就得。好多人都將自己鍾意嗰套放喺其他人身上，但其實其他人點睇根本唔重要！」</p><p>PrintTee時裝感重</p><p>今次bossini的女裝PrintTee件件都睇得吓，因為顏色以黑、白、灰為主，看上去較Cool同有性格，所以絕對唔會太Cute着唔到，好易Mix&amp;Match。價錢大部份都係$79，超抵着！身形較瘦削嘅可以選擇Tunic款式，仲可以學阿Sa咁襯番對高踭凉鞋同Scarf，令整個Look更有Fashion味。</p><p>男裝靜中帶旺</p><p>SmileyWorld的男裝無女裝那麼多圖案，個Print比較Subtle，着上身感覺唔會太Cute，唔會俾人話扮大細路。記者推介灰色SmileyFace圖案MonogramTee，認真細心睇至會見到暗花，係CasualWear之選。</p><p>BB衫咪走寶</p><p>BB衫一向都夠Q版可愛，但係SmileyFaceBB衫就更加吸引，淨係見到個哈哈笑圖案都會忍唔住笑，襯埋個真人Baby就更Cute。蛤乸衣係今次條Line嘅主打，特別是紅×白色星星Patterns有帽女仔款蛤乸衣，如果媽咪都着埋今季爆Hit的Bodysuit，仲唔襯到絕？</p><p>隨身私物帶住笑</p><p>梗有一堆朋友會覺得SmileyFace太Cute，覺得自己未必Carry到佢上身，所以用Accessories就最啱。現時颱風雨季殺到，隨身帶備一把遮就最穩陣，如果係哈哈笑遮，就算落雨見到佢都無咁愁啦！除此之外，記者睇好Foldable的旅行袋，放一個喺篋就Fit晒！</p><p>SmileyWorld大贈送</p><p>由6月25日起，於bossini購物滿淨價$600，即可獲贈價值$199的SmileyWorld開心導演凳一張。另外，大家只需登入 http://www.bossini.gig.hk分享開心好「橋」，便隨時有機會贏取總值 $20,000的旅遊獎金，快啲去分享吓睇睇自己有幾Lucky喇！</p><p>bossini（23711633）<br>旺角西洋菜街6-12A號舖地下至3樓</p></body></html>