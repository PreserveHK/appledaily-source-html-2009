<html><header><meta charset="utf-8"><title>馮仁昭四圍超：徐子珊行性感谷新碟 - 馮仁昭</title></header><body><h1>馮仁昭四圍超：徐子珊行性感谷新碟 - 馮仁昭</h1><p>近日於大陸拍攝新戲《錦衣衛》嘅徐子珊，噚日現身港台參與《太陽計劃》宣傳，見到徐子珊雙臂有四塊膠布，佢解釋因為8月要跟何守信到肯雅拍台慶節目，所以早幾日要預先打防疫針，所以有啲針窿傷口。而徐子珊新碟嘅歌經已錄好，等佢完成新戲工作，佢就會返港出碟同宣傳，佢透露會應fans要求以性感造型示人。</p></body></html>