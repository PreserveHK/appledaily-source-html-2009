<html><header><meta charset="utf-8"><title>軒仔、陳偉霆追問與志雲緋聞崔建邦主持Talk騷口啞啞</title></header><body><h1>軒仔、陳偉霆追問與志雲緋聞<br>崔建邦主持Talk騷口啞啞</h1><p>無綫總經理陳志雲親自出馬主持的《志雲飯局》，因反應佳一再添食，如今點名由愛將崔建邦主持新節目《MyNameis邦》，希望能助他事業更上一層樓，不過崔建邦拍馬也追不上陳總，事關他初任清談節目主持，經常被嘉賓問到口窒窒。<br>早前崔建邦分別訪問張敬軒和陳偉霆，被陳偉霆問他與陳志雲是否拍拖，此言一出即令他語塞幾秒，無言以對，之後他惟有尷尬地笑笑口帶過話題。</p><p>軒仔感激智斌</p><p>張敬軒又爆崔建邦多女友，與同性食飯會去廉價的地方，請異性食飯則去貴價食肆，令他不知所措說：「我唔覺得呀！」軒仔又問崔建邦與唐詩詠是否拍拖，崔建邦不否認也不承認，笑而不答，接着便扯開話題。<br>張敬軒在節目中談到他與關智斌（Kenny）的關係，軒仔說：「係有啲嘢嘅。」他與崔建邦相視而笑，然後說：「我同Kenny係有啲新聞，因為我哋識於微時，我初期入行有記者影相，佢同吳浩康會拉埋我影，我好感激佢哋，佢哋好照顧我。」崔建邦問與他傳過緋聞的王菀之及Kenny誰才是真命天子？軒仔語帶雙關說：「兩個半真半假啦，我哋嘅關係好似一家人。」<br>此外，陳志雲和森美昨日到將軍澳出席二人主持的商台新節目《十人巷》記者會，邀請楊千嬅任嘉賓，三人即席演話劇，志雲反串母親一角，與黐了假鬚的千嬅面貼面作狀親熱。</p><p>志雲取笑千嬅</p><p>陳志雲又將千嬅被傳與丁子高結婚一事開玩笑，更送上一對結婚公仔給千嬅，並說：「似唔似你另一半呀？」千嬅笑說：「佢家唔慌唔頭都大埋啦。」此外，森美表示《十人巷》的招募將於周日舉行，他透露有唱片公司的新人都會參加，但強調不會獲得優待。<br>採訪：李珮洳、丁寧<br>攝影：林德雄</p></body></html>