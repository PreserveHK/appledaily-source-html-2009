<html><header><meta charset="utf-8"><title>馮仁昭四圍超：方大同講到明恨拍拖 - 馮仁昭</title></header><body><h1>馮仁昭四圍超：方大同講到明恨拍拖 - 馮仁昭</h1><p>方大同下月舉行個人音樂會，噚日佢接受商台訪問時透露呢個音樂會會好似外國騷咁，整晚不停咁唱。方大同話父母同好友都會去睇，仲話爹哋應該會聽得最投入。方大同平時情緒冇乜大起落，主持人問佢拍拖時係咪都木無表情，佢話拍拖時唔會咁冷靜，但就話好耐冇拍拖，所以都有少少恨拍拖。</p></body></html>