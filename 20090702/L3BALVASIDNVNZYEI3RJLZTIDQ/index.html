<html><header><meta charset="utf-8"><title>首映肉搏戰熱融冰河超雲、超蓮雙打擊沉o靚模</title></header><body><h1>首映肉搏戰熱融冰河<br>超雲、超蓮雙打擊沉o靚模</h1><p>動畫《冰河世紀3大威龍駕到》前晚在圓方舉行首映，賭王三房女兒、青春無敵的超雲和超蓮低胸上陣，官恩娜則大露背，更有小龍女陳玉蓮出山，三代名人明星共冶一爐，群揪在場人氣勁升的o靚模胡心諾（Rainbow）和鍾蕙芝（Lavina）。一輪混戰後，終由最省鏡的何家淑女勝出。</p><p>o靚模新勢力強勢崛起，17歲的胡心諾和同齡的老翻阿Sa周凱盈（Monique）、擁34E大胸的21歲o靚模鍾蕙芝帶同師妹Yuki，前晚齊穿短裙熱褲晒腿出擊，現身圓方出席動畫《冰河世紀3大威龍駕到》（IceAge：DawnoftheDinosaurs）首映，搶鏡程度猶勝有份配音、穿大露背裝的官恩娜及稀客陳玉蓮。</p><p>自信索過o靚模</p><p>本來佔盡上風的o靚模，其後風頭卻被兩位何家淑女蓋過。賭王三房的20歲女兒超雲、18歲龍鳳胎超蓮和猷啟到場，雖然早前三姨太陳婉珍曾指女兒衣着太性感，但是夜超雲和超蓮的低胸打扮卻勁搶鏡，超雲遇見o靚模時更投以奇異目光。<br>問超雲是否認識o靚模時？她卻掩嘴不屑說：「吓？唔知呀，乜嘢模呀？」此時她見o靚模正在拍照，又笑說：「我都幾似佢哋。」超雲覺得靚是各花入各眼，但問她是否自己較索？她即自信地說：「梗係啦。」不過她自嫌太肥，最想減大髀。至於超蓮就匆匆入戲院，記者指她衣着性感，她卻說：「又性感？我已經唔着短褲。」<br>官恩娜前晚有備而戰，出動大露背戰衣，更邀得陳玉蓮撐場。久違的蓮妹對於與o靚模同場笑說：「最緊要靚，青春最代表到靚嘅時間，冇嘢唔接受，自己年紀大就要諗吓接唔接受到自己啫。」蓮妹是否怕老？她不諱言：「個個都怕老㗎啦。」</p><p>蓮妹唔愛化妝</p><p>蓮妹強調不打botox，因她有一套自然護理法，「平時唔化妝，自然就唔使用，同埋冇食療。」女星視護膚品為回春靈丹，49歲的蓮妹卻唱反調：「家啲護膚品化妝品，叫做控油，控油塊面咪乾，乾咪叫你保濕囉。油唔使吸，有少少喺臉上係正常。」<br>官恩娜以大露背鬥o靚模，她卻說：「唔擔心被搶風頭，唔係鬥靚，最緊要大家欣賞。」提到o靚模令競爭白熱化，31歲的官恩娜自信地說：「我老啲，百花齊放，唔同路線唔怕比較。」<br>採訪：魯萍<br>攝影：葉君海、黃偉雄</p></body></html>