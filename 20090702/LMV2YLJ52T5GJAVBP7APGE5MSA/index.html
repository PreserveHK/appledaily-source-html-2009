<html><header><meta charset="utf-8"><title>自嘲貪新鮮冧張嘉兒林敏驄踩今屆港姐雜扒</title></header><body><h1>自嘲貪新鮮冧張嘉兒<br>林敏驄踩今屆港姐雜扒</h1><p>現年50歲的林敏驄早前和07年港姐冠軍張嘉兒傳出緋聞，雖然兩人都否認拍拖，但前晚林敏驄風騷現身杜麗莎的音樂會時，公開力撐張嘉兒並非「豬扒港姐」，還指今屆候選港姐佳麗是「雜扒」，寸今屆佳麗的質素麻麻。</p><p>杜麗莎前晚在尖沙嘴舉行音樂會，並同時預祝其父FernandoCarpio77歲生日，杜麗莎與父親和大女三代同堂在台上jam歌，更吸引林敏驄、徒弟傅穎和鄭融等往捧場。</p><p>「佢好過今屆好多」</p><p>由於近日林敏驄和07年港姐冠軍張嘉兒傳出緋聞，所以他出現時即被追訪。林敏驄接受訪問時繼續否認和張嘉兒拍拖，他說：「利嘉兒呀？邊有影到相呀，發展唔到又老屈，都冇見過面，係將啲相兩個砌埋一齊，我同佢都唔熟。」記者笑指兩人年齡差距20多年，並指他唔熟唔食，林敏驄即發揮其搞笑本色說：「唔介意，十幾廿歲先興奮同有新鮮感，但係豬扒要熟，其實咁樣話我冇所謂，但話人係豬扒就唔好，佢唔係豬扒，佢係港姐，佢好過今屆好多，如果佢係豬扒，今屆係乜？雜扒乜都有。」<br>林敏驄雖力撐張嘉兒，但強調無追求之意，更笑言不要令他變成「扒房」，他還表示現時感情生活一片灰白，間中只是多了一點蛋白罷了。</p><p>傅穎靠電腦執音</p><p>傅穎帶備禮物到場恭賀師傅杜麗莎的父親生日。早前劉美君批評現今歌手的歌聲靠電腦執出來，曾被稱為「傅走音」的傅穎承認曾靠電腦執音：「一路都有，睇吓多定少，我只係有啲要用，電腦都只係執啲尾音，如果我有啲歌唱唔到，我就唔會攞嚟出碟，其實我家唱歌冇咁緊張，之前試過對住太多人唱會作嘔同喊，但係家冇事。」<br>採訪、攝影：王連連</p></body></html>