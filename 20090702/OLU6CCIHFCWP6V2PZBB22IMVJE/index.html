<html><header><meta charset="utf-8"><title>琦琦嘆MJ悲劇人物</title></header><body><h1>琦琦嘆MJ悲劇人物</h1><p>琦琦前日獨自現身中環ifc購物，對於米高積遜（MichaelJackson）突然離世，她表示十分惋惜，她說：「每次想睇佢演唱會都睇唔到，今次佢喺倫敦個演唱會都買咗飛睇，家留番張飛做紀念。其實佢逝世都好sad，佢係一個天才，不過係一個悲劇人物。」</p><p>合照相懷念</p><p>問琦琦有否將MJ的事迹對囡囡作教材，她說：「好少人有咁嘅童年，由細到大都冇父愛，冇家庭溫暖，個人又lonely，高處不勝寒，個女都有問我佢點解會死，希望佢喺上面搵到天使，喺另一世界得到快樂。之前華仔（丈夫任達華）都喺清水灣電視城同佢合照，不過我哋搬咗屋，幅相喺個倉度，遲啲拎番出嚟留念。」<br>採訪、攝影：LawWaiMan</p></body></html>