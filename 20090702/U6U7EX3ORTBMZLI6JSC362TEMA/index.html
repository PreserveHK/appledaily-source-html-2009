<html><header><meta charset="utf-8"><title>爭民主　80歲婆婆爭了20年「好心痛　行到兩隻腳變咗三隻腳」</title></header><body><h1>爭民主　80歲婆婆爭了20年<br>「好心痛　行到兩隻腳變咗三隻腳」</h1><p>【本報訊】訴求各有不同，要求始終普選。80歲婆婆由八八直選開始爭民主，結果爭了20多年仍然未能如願，蹣蹣跚跚拿着枴杖由維園走到政府總部，「一路一路期待中國好，點知越嚟越衰，真係好心痛，我行都行到兩隻腳變咗三隻腳。」人群中很多人跟她一樣，對年底推出的政改終極方案抱有期望，希望盡快有真正普選，廢除委任制，取消小圈子，否則每年7.1，繼續維園見。記者：張嘉雯、張文傑、林樂軒</p><p>現年80歲的譚婆婆拿着枴杖，走得很慢，由馬路邊走向籌款街站，在錢包內拿出紙幣放進膠箱，稍頓，繼續緩緩前行，在這個爭普選隊伍中，婆婆算是老資格。</p><p>「香港越來越澳門化」</p><p>由八十年代開始爭取八八直選，到回歸後每年參加7.1遊行，普選夢一年又一年落空，「家都爭取唔到梗係失望同心痛啦，年年都嚟行，最好2012有啦，慢慢行都唔辛苦。」跟她同行的兒子補充，「伊朗都有（選舉），香港都未有。」除了兒子外，近年民主路上多了年輕人同行，令她很鼓舞，「希望政府可以聽到人民嘅聲音，唔係老闆叫你做乜你就做乜。」<br>有老資格的，也有新丁，任先生的兒子雖然只有1歲大，卻已參加了今年兩個大型遊行，「一日未爭取到普選，我哋都會行出嚟，希望下一代小朋友都可以接好民主棒。」任先生期望曾蔭權今年底推出的政改方案，可以回應巿民要求，「希望佢講得出做得到，有一個令人滿意同埋合理嘅方案，唔好畀啲假民主方案我哋。普選越快越好，《基本法》根本就係賦予咗我哋呢個權利，應該係要立即執行。」<br>林先生一家四口上街，他說今年的7.1遊行比去年熱烈，而他追求普選的熱情，自03年至今都從未減退：「我真係希望快啲有普選，雖然覺得好遙遠。」來自工程界的林先生期望，年底的政改方案能回應香港人訴求，落實雙普選：「越快越好，最好梗係下年喇。」<br>昨日在街頭為勞工教育網募捐的阿琪說，每年參加7.1遊行，爭取普選：「我覺得香港越來越澳門化，開始出現中央派來嘅第二管治梯隊，共產黨已經喺香港扎根，普選難度越來越大。香港人唯一可以做嘅，就係年年上街爭取。」她認為政改方案最重要的已不是時間問題，而是香港人是否擁有一個真正的普選。</p><p>望中央政府兌現承諾</p><p>83歲的替更的士司機鄭先生也是7.1遊行中堅分子，他相信有生之年還有機會見證香港普選：「希望中央政府可以兌現承諾喇，話咗香港可以實行雙普選，如果最終實行唔到，咁樣糟質自己啲國民，第二啲國家會點樣睇你？」他還勉勵年輕的香港人繼續努力爭取：「香港有今日，係香港人自己創造出來嘅，唔係你中國政府，更加唔係曾蔭權！」<br>從加拿大返港度假的文灝希望盡快落實普選，只有普選出來的特首才會公平，並指「一日未有普選，都會繼續行7.1」。第一次上街的文灝指遊行十分壯觀，「多人到好誇張」。同行的朋友石丸則指不想被人以為香港青年人政治冷感，故挺身上街，希望香港發展越來越好。</p></body></html>