<html><header><meta charset="utf-8"><title>君如寸勻三大天王</title></header><body><h1>君如寸勻三大天王</h1><p>吳君如和錢嘉樂主持的無綫節目《星星同學會》昨日在觀塘apm商場錄影最後一集，並請來一班曾參演《歡樂今宵》的演員做嘉賓，包括江欣燕、李香琴、梅小惠和阮兆祥等。<br>君如表示今次主持《星》節目共做了26集，問她最喜歡那一集時，君如發揮搞笑本色說：「有好幾集都好鍾意，最開心係可以扮到鄭融，其實有好多嘉賓都未請到，好似郭富城，我怕佢俾小美押住嚟唔到，黎明有樂基兒唔畀佢嚟。」</p><p>停工一年造人</p><p>君如續說：「張學友都未嚟過，成日見佢俾人影到湊女同孭書包，唔知仲以為佢又想從頭再讀過書，後生就幫老婆攞袋，家就揹書包，唔通佢一世都係女奴命，呢啲惟有下一輯再做嘅時候先邀請啦。」君如表示下半年會拍戲，之後便休息一年，努力造人。<br>採訪、攝影：胡比</p></body></html>