<html><header><meta charset="utf-8"><title>隔牆有耳：陳太外孫女好搶鏡 - 李八方</title></header><body><h1>隔牆有耳：陳太外孫女好搶鏡 - 李八方</h1><p>盛夏7月果然熱辣辣！八方噚日在維園球場等候出發遊行，烈日下暴曬，唔中暑算命大，所以對於有遊行人士越過警方防線，要求警方開放更多行車線畀遊行隊伍通過十分理解，警方安排有問題，陳太都火滾。<br>陳太真係好㷫，事關佢等候起步期間，㷫到連手上把紙摺扇都撥爛埋，要換另一把膠扇仔。陳太噚日同家人一齊上街，包括女兒Michele、女婿Alex，同埋外孫女Rachel等幾個親友，其中Rachel全程貼身跟住外婆，幫手撥凉又遞水抹汗，Rachel自己則TubeTop上陣，實唔怕熱親。</p></body></html>