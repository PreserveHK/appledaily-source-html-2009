<html><header><meta charset="utf-8"><title>老實歌迷鞭策偶像Stephy：Fans叫我唱好啲</title></header><body><h1>老實歌迷鞭策偶像<br>Stephy：Fans叫我唱好啲</h1><p>鄧麗欣（Stephy）上星期與百多名歌迷到西貢BBQ慶祝歌迷會成立兩周年，雖然當日下着大雨，但無損眾人心情。Stephy認為fans不應盲目追捧偶像，當她做得不好時應說出真相，而不是包庇她，她慶幸自己有一班誠實的歌迷，令她知道有甚麼地方要再改進。</p><p>鄧麗欣上星期與百多名歌迷去到西貢BBQ，事前由於掛上三號風球，眾人都擔心歌迷會成立兩周年活動要被迫取消，幸好活動如期舉行。Stephy更親自設計了一件新的風褸送給fans，以報答他們一直以來的支持，她說：「我都唔知可以送啲乜嘢畀佢哋，咁咪設計咗件褸，同埋我都成日叫佢哋唔好再買禮物畀我，拎啲錢去做善事我會仲開心。」</p><p>留言講真心話</p><p>其實Stephy最感激一班歌迷對她講老實話，因為她覺得fans不應盲目追捧偶像，她說：「好似早前我俾人抨擊唱歌唱得唔好，佢哋會留言畀我有嗰句講嗰句，都會話我表現失準，叫我要畀心機唱好啲。睇咗佢哋呢啲說話我唔會唔開心，因為佢哋真係真心想我好，而唔會掩飾我做得唔好嘅地方，我先至會有進步。」<br>Stephy又回憶前兩年的歌迷聚會中忍不住哭了出來，因為當時fans將她出道以來的剪報送給她之餘，又錄製了一段感人的片段，令她感動得流淚。</p><p>反對逃學捧場</p><p>不過Stephy也知道有些fans為了見她，逃學出席活動，這種行為令她最不開心，她希望fans支持她之餘都要顧及學業，她說：「我好想同fans講，其實我知道有邊個唔乖逃學，就算係出嚟支持我都會好唔開心。」<br>採訪：李珮洳　攝影：葉君海</p></body></html>