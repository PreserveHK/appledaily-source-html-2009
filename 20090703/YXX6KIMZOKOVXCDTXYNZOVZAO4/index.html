<html><header><meta charset="utf-8"><title>Lavina34E屋邨慳妹</title></header><body><h1>Lavina34E屋邨慳妹</h1><p>時下一大班o靚模橫行娛樂圈，當中剛與古天樂合作《撲克王》的鍾蕙芝（Lavina），除了夠博兼爛做外，最擅長狂露34E上圍，因而成為宅男界中的新一代性感icon。不過這位21歲大胸o靚模原來住公屋、搭港鐵，嗜好蒲7仔、刨八卦雜誌，搵得多但慳到爆。<br>Lavina近日工作多多，據知她由最初的3,000元做騷價，暴升至現在的13,000元，不過其「身價」十分飄忽，可以吊高嚟賣，又可以零薪酬，如早前名牌Coach舉行活動，Lavina竟不請自來博見報，可見其進取本性。</p><p>搭港鐵返漁灣邨</p><p>爛做活動是Lavina上位招數之一，冧fans是其二。大前晚她和周凱盈（Monique）等幾位o靚模在圓方出席首映後，甫出戲院即識做地被龍友及fans任影，其後Lavina和兩名記者齊搭港鐵到柴灣，全程任由記者直擊返漁灣邨公屋過程。不過她進入大廈後，卻從前門入後門出，兜個圈去7仔打躉，最後買了一本娛樂雜誌及一樽果汁便返家，有得睇有得飲，埋單都係30元有找。<br>採訪、攝影：羅德光</p><p>資料庫：屋邨出o靚模肯博肯做</p><p>大部份o靚模未完成學業，便急於拋身投入娛樂圈，其實不少o靚模都住過屋邨，難怪個個肯捱肯博，誓要脫離草根階層。<br><br>o靚模：Anjaylia（陳嘉寶）<br>簡介：有望升讀大學的新邦民女，家住將軍澳寶琳邨。<br><br>o靚模：ECupBaby（劉欣宜）<br>簡介：其o靚男新歡居住沙田禾輋邨，早前被本報拍得在男友家短敍。<br><br>o靚模：Lavina（鍾蕙芝）<br>簡介：家住柴灣漁灣邨，地鐵沿線，出入方便。<br><br>o靚模：JaniceMan（文詠珊）<br>簡介：一代o靚界女神的JaniceMan雖已上岸，但她也是來自荃灣梨木樹邨。<br><br>o靚模：Kama（羅凱珊）<br>簡介：現租住翔龍灣的Kama，之前住在調景嶺的公屋。<br><br>資料來源：《蘋果》資料室</p></body></html>