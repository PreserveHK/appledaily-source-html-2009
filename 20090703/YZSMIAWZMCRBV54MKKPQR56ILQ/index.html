<html><header><meta charset="utf-8"><title>譚耀文解約急撇楊紫瓊</title></header><body><h1>譚耀文解約急撇楊紫瓊</h1><p>譚耀文去年中簽約楊紫瓊旗下新成立的經理人公司，合約中訂明一年死約和一年生約，最近死約屆滿，阿譚即急不及待鬆人。</p><p>「要搵多啲錢」</p><p>據知過去一年來，阿譚的工作量不多，近年專注拍戲的他，卻被安排登台和出席剪綵工作，令他大感無癮，加上他要養妻活兒，難忍被投閒置散。<br>回復自由身後，阿譚即自己接洽返內地拍攝電影《人皇伏羲》，對於主動向楊紫瓊提出解約，阿譚前晚在電話中說：「我個人好心急，唔等得太耐，過去一年工作唔多，我要養老婆同囝囝，好彩一向有儲備，家自己做番經理人，傾job方便好多，始終我做咗爸爸，責任大咗，唔可以浪費一分一秒，趁有動力要搵多啲錢，等屋企人生活好啲。」<br>採訪：比華利</p></body></html>