<html><header><meta charset="utf-8"><title>街頭試香</title></header><body><h1>街頭試香</h1><p>夏天最怕搭公共交通工具，因為身邊人極有機會大汗淋漓，又唔噴香水又唔用止汗劑，認真難搞！其實香水一向給人浪漫自愛和性格反映的感覺，香氣更可成為個人Signature，聞其味如見其人，男女各有所好。今次記者落銅記大街做個街頭香水Test。想知街頭試香現場實況？記得上網睇埋現場片段啦！<br><br>記者：陳諾堯<br>攝影：王文忠<br>Model：Rain@zmodel.com</p><p>停低試試吖！唔該！</p><p>鍾意噴咩香水就好個人嘅，有人貪佢個樣靚，但香水味始終會停留喺身，所以內在美香味先最重要！經過一輪途人街頭香水測試後，發現女士們都會Focus外在美，男士則會仔細選擇味道，真係男女大不同！</p><p>①停低試香水的途人每支香水攞起試味。
</p><p>②每人再揀出個人心頭好！</p><p>夏の八香<br>M.A.CNakedHoneyFragranceBlendVariationParfume<br>$200/20ml（c）</p><p>有蜂蜜、橙花和小倉蘭等香調。</p><p>S.T.DupontRoseNaturalSprayEaudeToilette<br>$598/100ml（b）</p><p>含檸檬、中國柑橘和茉莉等香調。
</p><p>ElizabethArdenPrettyEaudeParfum<br>$292.5/30ml（d）</p><p>含水蜜桃、香橙花和白牡丹等香調。</p><p>NinaRicciLovebyNinaLimitedEditionEaudeToilette<br>$460/50ml（b）</p><p>含蘋果、荔枝、櫻桃和杏仁等香調。</p><p>PradaInfusionDeFleurd'OrangerPerfume<br>$620/50ml（e）</p><p>含橘子、橙花精油和茉莉等香調。</p><p>BurberryTheBeatForWomenEaudeToilette<br>$655/75ml（e）</p><p>含意大利柑橘、佛手柑和錫蘭花等香調。
</p><p>MorganPsychedeliceEaudeToilette<br>$340/60ml（a）</p><p>含木蘭花、檀香和茉莉等香調。</p><p>TOUSinHeavenHerEaudeToilette<br>$348.5/50ml（d）</p><p>含菠蘿、酸橙、佛手柑、白牡丹等香調。</p><p>男愛女夠Fresh<br>Marco　24歲　Freelancer</p><p>我覺得BurberryTheBeat外觀夠Cool，味道清香，女仔應該會鍾意。</p><p>Eugene　22歲　學生<br>我鍾意女仔用較淡香嘅香水，聞到好舒服，所以我揀Burberry。<br><br>Ian　22歲　StretchingInstructor<br>我鍾意女仔用較淡香嘅香水，聞到好舒服，所以我揀Burberry。</p><p>阿政　20歲　學生</p><p>我鍾意女朋友用清香嘅香水，所以揀Burberry，味道香得嚟好好聞。</p><p>阿滔　19歲　學生</p><p>我揀Burberry，聞落味道清香，本身女朋友用比較濃嘅香水，但我覺得呢支清啲，較易接受！</p><p>女愛Sweet<br>Jess　20歲　學生</p><p>我揀Prada，雖然之前冇用過佢嘅香水，但係呢支有橙香味又清香，好適合夏天用。</p><p>Dorothy　17歲　Sales<br>我鍾意呢支青蘋果外形的Nina，好清香，外形好吸引，顏色又襯番夏天。<br><br>Katherin　19歲　Sales<br>夏天我淨係用止汗劑，冬天先會噴香水，今次揀Prada，因為夠女人味之餘又有淡淡橙香，好好聞。</p><p>Shirley　24歲　公關</p><p>一向鍾意BB爽身粉味，估唔到M.A.C呢支蜜糖香水咁Sweet，加上個樽又靚，係一個NewTry！</p><p>Victoria　23歲　Sales</p><p>我會揀TOUS，因為Match我Style，同埋我覺得呢支香味最好聞。</p><p>查詢：</p><p>（a）Extravaganza（34273140）<br>（b）LCX（31010455）<br>（c）M.A.C（21968050）</p></body></html>