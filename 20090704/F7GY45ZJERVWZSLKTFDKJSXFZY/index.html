<html><header><meta charset="utf-8"><title>舊年落選　拍埋師妹變最索34D高海寧晒胸救港姐</title></header><body><h1>舊年落選　拍埋師妹變最索<br>34D高海寧晒胸救港姐</h1><p>第37屆港姐之獨力難支--曾被林敏驄譏笑為「雜扒」的應屆港姐，昨日聯袂港男到番禺長隆的水上樂園拍外景，男女分組混戰水球，雖然全身濕透，不過今年港姐水準大跌watt，吸引力也隨之急降，圍觀者相應減少。幸好無綫安排了34D師姐高海寧以波濤胸湧的bratop撐場，才得以力挽頹勢。　番禺直擊</p><p>十位準港姐和十二位港男，昨日到了番禺長隆水上樂園拍攝無綫節目《當香港小姐遇上香港先生》，並進行男女混戰打水球。應屆港姐無論外貌，以至身材都甚平庸，昨日外景惟有靠師姐、被嘲「豬扒」的張嘉兒、鄧上文和高海寧以泳裝撐場，其中以高海寧狀態大勇，即時成搶鏡王，她穿上胸前有扣的bratop襯短褲，34D的big爆咪咪顯得非常澎湃。</p><p>10號李姿敏晒豬腩</p><p>高海寧表示為了以最fit身形示人，刻意keepfit，她說：「我覺得今年港姐好平均，我鍾意4號劉倩婷嘅笑容。」有指高海寧今年參賽會勝算更高，她說：「冇得咁計，我上年都叫熱門。」對於是非多多的「油浸梁安琪」1號曾曦寧被指有公主病，高海寧說：「吓，係咩？今朝佢喺第一個同我打招呼。」<br>準港姐們先在池邊以三點式擺甫士，其中「大口梁芷珊」10號李姿敏瞓身池邊擺甫士，腰間豬腩肉無所遁形，需工作人員多番提醒，她其後站立拍照，刻意挺胸收腹。「油浸梁安琪」1曾曦寧的甲組腳十分粗壯，「女版許愿」2號林潔瑜等埋位時被發覺躲起來小睡，「縮胸周秀娜」5號馬詠恩則頻吃NG。10號李姿敏回應凸腩一事，她說：「實有進步空間，我會注意吓。」</p><p>4號劉倩婷否認媾女</p><p>「風騷任葆琳」4號劉倩婷被指性向成疑，並力追5號馬詠恩，她說：「冇咁嘅事，係其他人誤會，個個都係我好朋友，我唔會為傳聞避忌，我係鍾意男仔嘅。」5號馬詠恩也為劉倩婷辯護：「好搞笑，冇可能，我同劉倩婷係識得最耐。」<br>此外，港男赤膊打波，其中以「嫩版必文」10號吳雲甫最落力，不時瞓身接球，而「大隻王貽興」8號李偉健的肌肉最發達，他說：「我一星期做3到4日gym，今日打波冇畀美色吸引。」<br>採訪、攝影：曾小嘉<br><br>各位讀者如果認識十位入圍港姐及十二位入圍港男，知道他們的底細，歡迎電郵mailto:adent@appledaily.com報料。</p></body></html>