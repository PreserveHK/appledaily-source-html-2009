<html><header><meta charset="utf-8"><title>激新！擴音機駁iPhone睇片</title></header><body><h1>激新！擴音機駁iPhone睇片</h1><p>講起電腦、影音產品，人人都愛玩最新最快，而水貨大多數時候都會比行貨快，這次又係好例子；這部PioneerVSX-1019AH擴音機最新落場，除咗可滿足到一班貪新鮮玩家，更特別係只要用隨機跟埋USB線，就可連上iPhone播放入面歌曲同影片，iPhone又多個玩法喇！<br><br>記者：許福合<br>攝影：陳盛臣<br>Model：Alia@PureModels</p><p>7.1聲道</p><p>同期落場Pioneer有兩部擴音機，VSX-1019AH及VSX-819H，主要分別在聲效方面，VSX-1019AH提供7.1聲道，VSX-819H為5.1聲道。雖然話係水貨，不過兩部機都係220W，所以毋須再加火牛都用得，叫做慳啲位置。<br>價錢方面，亦會有一定優勢，據店員所講Pioneer水貨同行貨差距比其他品牌高，所以若非行貨死忠派，考慮水貨確實可慳番不少；講番用家最關心音效標準，可對應TrueHD、DTS-HDMasterAudio、而視頻方面，就支援HDMI嘅DeepColor、xvColor及1080/24p畫面接收。</p><p>提升畫質</p><p>VSX-1019AH具備獨有的畫面處理引擎，能夠將480i/p訊號，升級至1080p輸出，對非高清級畫面能有效優化；如播放DVD影碟時，畫面在銳利度及畫質都有所提升。機身前設有一組輸入插頭，當中更見到一個USB，原來VSX-1019AH及VSX-819H都會附有一條iPhone接駁線，能接駁iPhone或iPod裝置，播放當中影片、歌曲同相片。要留意Cable與iPhone不同，會多一條黃色影像輸出插頭，相信係用來輸出iPhone上影片之用，而畫質方面，iPhone影片解像度約為480×320，即使有影像提升功能，在電視上播放畫質都只能算麻麻，而歌曲同相片限制無咁多，效果還算不俗。</p><p>Profile</p><p>影音格式：DTS-HDMasterAudio/DolbyTrueHD解碼/DTS/DolbyDigitalEX/DolbyProLogicII/DolbyProLogicIIx解碼<br>聲道：170W×7聲道<br>轉換器：192kHz/24bit聲D/A轉換器<br>HDMI：4入1出<br>其他：GUI設定、支援x.v.Color及DeepColor、1080p升頻</p><p>同場加映：5.1抵玩組合</p><p>齋擴音器唔啱玩？貪心到想成套影院組合買返去慢慢嘆？可以考慮以下碟機、電視同喇叭，質素同價錢同樣筍！</p><p>JVCLT-32FX38100Hz高畫質$4,380</p><p>32"嘅LT-32FX38係HDReady機，以日系機來講32"賣4千幾都叫相宜，最勁係可行100Hz，畫質比同級都好，睇戲同打機都同樣適合。
</p><p>PioneerBDP-320靚玩16bit$3,480</p><p>PioneerBDP-320自從公佈就好受玩家關注，因為佢可能係最平BD機，可玩到DeepColor16bit及BD-Live。</p><p>CantonMovie120MX睇戲最啱$4,980</p><p>音效方面，入門標準起碼都要有套5.1先夠玩，呢套CantonMovie120MX據講專為睇戲而設計，睇佢Sub-Woofer咁有霸氣，都應信得過。
</p><p>查詢：華仁影音（23983022）
</p></body></html>