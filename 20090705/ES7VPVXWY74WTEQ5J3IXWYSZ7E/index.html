<html><header><meta charset="utf-8"><title>隔牆有耳：張建宗對煲呔有話兒 - 李八方</title></header><body><h1>隔牆有耳：張建宗對煲呔有話兒 - 李八方</h1><p>基督教女青年會公佈最鼓勵說話調查結果，主禮嘅勞工及福利局局長張建宗亦有兩句金句：「我知道你已經好盡力㗎嘞！」、「無論發生乜嘢事，我都會喺你身邊支持你！」7.1遊行好多人大嗌煲呔下台，張建宗應該向煲呔講呢兩句話幫老細打氣。<br>煲呔有下屬開解，張建宗有麻煩時如何應付呢？原來佢都會致電社福機構求助熱線訴心聲，為顯示唔係吹水，即場背出女青熱線同芷若園求助電話號碼，「我處理唔到嘅社福問題就會打畀女青熱線。」</p><p>打電話訴心聲</p><p>市民怨氣多，呢啲熱線俾人打到爆，張建宗話金融海嘯熱線收到9,600幾個求助電話，當中2,200幾個要跟進，豬流感熱線就收到103個求助。佢話數字反映市民需要傾訴渠道，呢樣八方好明白，有見及此，政府應該設立更多熱線，最好包括「冇雙普選情緒壓抑熱線」、「曾蔭權不代表我憤怒熱線」，前者可以直駁西環，後者則接通禮賓府，相信對排解怨氣甚有幫助。</p></body></html>