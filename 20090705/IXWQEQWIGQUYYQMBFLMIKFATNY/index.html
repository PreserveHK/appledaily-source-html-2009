<html><header><meta charset="utf-8"><title>850人爭做模特兒青年協會搞新意思　o靚模效應掀明星夢</title></header><body><h1>850人爭做模特兒<br>青年協會搞新意思　o靚模效應掀明星夢</h1><p>【本報訊】一個又一個的美少女，搖身一變成為天橋上的寵兒，出寫真、拍電影、灌唱片，締造一個又一個的o靚模神話。在o靚模效應的帶動下，全城少男少女一人有一個明星夢；香港青年協會今年原本打算招募50名義工模特兒，最後超額吸引了850人報名。主辦單位從中挑選200多人昨日試鏡，當中包括天生一副明星相的中日混血兒、原本重190磅的加大碼肥仔，以及自小就立志要做歌手的女學生，他們均夢想一朝登上璀璨的銀色舞台。</p><p>然而，「我要做model」的熱情背後，又有多少人考慮到模特兒必須具備天賦身材，並要經過刻苦的訓練，絕對「唔係夠膽行出嚟就叫model」。<br>記者：葉芷華、黃偉駿、盧文烈</p><p>愛鏡頭<br>跟KateMoss着衫</p><p>祖母是日本人，擁有一張上鏡臉孔的金子珺，自言喜歡面對鏡頭，大學畢業後旋即成為全職模特兒；不過由於做模特兒的經驗不多，故參加今次試鏡，希望成功入圍增加工作機會，累積演藝經驗。近年本港模特兒界湧現不少o靚模，金子珺無意成為其中一分子，「我嘅身形比較平均，想走番啲fashion嘅路線。」<br>國際名模KateMoss是金子珺偶像，她最欣賞KateMoss的衣着品味，「其實我嘅身形同KateMoss差唔多，有時着衫都係參考佢。」<br>金子珺讀中六時遇上星探，當時一度擔心受騙，但因為姊姊認識行內人，能夠分辨該製作公司的真偽，她後來終拍攝了第一個電視廣告。金子珺不忘勸告其他年輕人，不要隨便相信街上的星探。</p><p>增實力<br>月花兩千練歌</p><p>黎詠欣目前是兼職模特兒，目標做歌手，如偶像陳慧琳一樣唱而優則演。16歲起，黎詠欣已努力學習唱歌跳舞，今年2月更請來私人老師教唱歌，一個月四堂花費2,000元。她認為入行前最重要是好好裝備自己，即使學費昂貴也是值得，「我希望做一個有內涵嘅藝人，有實力始終會有人賞識。」<br>家人對黎詠欣加入娛樂圈十分支持，認為做藝人可見識更多，「屋企人覺得我有咁嘅興趣，又有能力，點解唔試吓？」她曾經遇上星探，當時對方遞上名片邀請她試鏡，但她卻立即離開，沒有理會，「成日睇《警訊》都話呢啲係呃人，我唔敢信佢。」後來朋友邀請她影相，她發現自己很喜歡面對群眾，現在經常到不同商場表演唱歌，「我鍾意幕前表演，覺得自己都有呢方面嘅talent（才能）。」</p><p>想入行<br>一年減23公斤</p><p>張智業從小有個演藝夢，希望將來可成為多棲藝人。張智業中四起已為入行鋪路，首先是實行減肥計劃，訂下飲食餐單，控制卡路里的攝取量；每星期又做帶氧運動，花了一年時間由86公斤減至63公斤，「我家努力收身，成日做gym，希望大隻啲。」<br>除了改善身形，張智業還開始學習唱歌跳舞。中七時參加歌唱比賽，一度獲唱片公司青睞，邀請他簽約成為歌手，但跟家人商量過後，他還是決定以學業為重。「嗰時都係心大心細，怕自己未必會紅。」<br>今次參加試鏡，張智業希望成功入圍後，可以讓更多人認識自己；他並打算在網上開blog，跟網友分享自己演藝路上的苦與樂。張智業以藝人劉德華為奮鬥目標，志願成為多線發展的演藝人。</p></body></html>