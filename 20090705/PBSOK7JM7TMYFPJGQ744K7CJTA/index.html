<html><header><meta charset="utf-8"><title>Baby趕製寫真捱殘</title></header><body><h1>Baby趕製寫真捱殘</h1><p>o靚模女王Angelababy（楊穎）昨日以Clarins代言人身份現身尖沙嘴，Baby笑言近日因趕工寫真後期捱殘了不少：「已經連續3日凌晨5點先瞓，因為本寫真趕緊工，加上自己一腳踢，由編輯、排版都跟到足，家要敷多啲mask、狂飲水，都好驚自己出暗瘡。」</p><p>惡補捽碟技巧</p><p>Baby更表示自己首次擔正的新片《矮仔多情》上映也沒有時間去看，她說：「成班朋友都話好期待，已經送咗好多飛畀朋友，William（陳偉霆）都有留飛畀佢，不過未畀到佢。」對於男友William早前力撐她沒有整容，只是口部生痱滋，Baby表示：「多謝佢撐我，我真係成日生痱滋。」<br>此外，Baby透露月中要再到日本工作10日：「仲要幫一個時裝騷做DJ捽碟，家搵緊人惡補。」記者笑言她應搵William，她說：「已經問過佢，佢唔識，我仲要捽迷幻音樂。」<br>採訪：顏英儀<br>攝影：林德雄</p></body></html>