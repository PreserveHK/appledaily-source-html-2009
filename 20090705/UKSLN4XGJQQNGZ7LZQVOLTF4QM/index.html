<html><header><meta charset="utf-8"><title>長興撐細佬尋歡</title></header><body><h1>長興撐細佬尋歡</h1><p>過氣港男黃長發狠撇三奶Karen後即埋堆中女Christine和Sindy，昨日凌晨還與Christine等數名女友人夜蒲老蘭，風流快活。回復單身的黃長發樂得夜蒲耍樂，黃長興力撐：「佢之前拍拖都冇乜出嚟玩，家佢又唔係呢行，出去蒲見吓啲朋友都好。」<br></p><p>識契媽唔識Karen</p><p>對於胞弟與Christine經常出雙入對，黃長興表示認識女方，他昨日在電話中說：「咁佢係長發嘅朋友，細佬有介紹過。」黃長發和Karen拍拖半年，但黃長興卻抗拒見面，他說：「Karen係之前拍拖，我冇見過。」Karen承認曾替黃長發交付過兩次卡數，合共數萬元，問到黃長發可會歸還，黃長興寸爆：「咁佢有冇講係借先，係借咪還囉。」換句話說，若Karen當日沒提過借款，黃長發大可懶懶閒，黃長興即改口說：「呢啲係佢哋兩個人嘅嘢，不過如果細佬需要，我一定借錢畀佢。」<br>採訪：丁寧</p></body></html>