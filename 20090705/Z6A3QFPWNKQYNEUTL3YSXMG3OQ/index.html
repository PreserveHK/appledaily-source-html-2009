<html><header><meta charset="utf-8"><title>俾醫生魚咬過　滑啲</title></header><body><h1>俾醫生魚咬過　滑啲</h1><p>假如今屆港姐是雜扒，那韓國美女就是人參吧。相對肥膩大件的港姐，韓女體形就如人參修長，難怪走在大邱街上，同行友人不禁讚嘆：「一係有美貌，一係身材逼爆，一係有長腿。」韓國人說一切都是吃泡菜的結果，咁神奇？我倒認為那是從小培養的。你估經過一個月特訓，豬扒真的能變天鵝嗎？<br><br>記者、攝影：吳允冲<br>鳴謝：大邱廣域市、慶尚北道政府、韓國觀光公社</p><p>童真香草花園</p><p>成為美女的第一步，是要培養氣質。在大邱有個以香草、動物為主題的公園Herbhillz，對大邱人來說，就如我們的海洋公園，滿載回憶，「我細細個就嚟呢度玩啦！」Herbhillz內有4個不同花園：浪漫花園、綠茶花園、兔子花園、香水花園，花香處處，夏天綠油油，秋天頓變一片紅，冬天又變成白茫茫的雪景，而且佈置cute到暈，吸引不少新婚夫婦來影結婚相。每逢假日仲有動物巡遊，睇到中女也回復童真。遠觀之外，亦可以DIY整香草番梘、木盒，親手修剪盆栽，將植物修剪成狗仔、綿羊、長頸鹿等形狀……過幾日長出青苔，又是一盆可愛的小盆景。得閒種吓花，人都特別有氣質。<br></p><p>Herbhillz</p><p>地址：San74-9,Yonggye-ri,Gachang-myeon,Dalseong-gun,Daegu<br>入場費：成人約$37，小童約$25<br>網址： http://www.herbhillz.com </p><p>天然泉水Spa
</p><p>想皮光肉滑，最快可先從外面入手，浸個天然Spa，好過敷十個水份mask。在Herbhillz附近有個水上樂園，內有人造浪泳池、超級滑水梯，全部都用上天然泉水，令你一路浸一路feel到皮膚彈性返晒嚟，毛孔亦越來越細……越玩越靚，越浸越索，仲可以叫阿珠媽擦背（當然要另外收費），擦走你背上的千年老泥。臨走前不妨到FishSpa浸腳，讓池裏的細細條醫生魚，將腳上的死皮吃清光，咁就可以由頭滑到落腳。
</p><p>SpaValley
</p><p>地址：DaeguDalseonggunGachangmyeonNaengcheon1-ri27-9<br>入場費：成人約$183，小童約$146<br>網址： http://www.spavalley.co.kr </p><p>高科技補藥黨</p><p>第三步，是改善體質！女人最忌4大毛病：暴肥、爛面、腸胃差、無精神，要補救就要內服外敷，韓國人與中國人一樣都愛草藥。來到成條街都係藥材舖的藥令市，有間韓醫藥文化館，內有多部互動裝置，一查就知你是寒底還是熱底，食得乜唔食得乜。甚至可以量血壓或經韓國醫師看診，對症下藥。就算無病，裏面都有大量草藥標本，詳加解說，了解平日食落肚的藥材真身是甚麼，猶如活動草藥百科。不過最緊要試韓藥足浴，浸腳15分鐘，能加速血液循環，晚上特別好瞓；飲埋十全大補湯，殘樣頓然變sharp。</p><p>藥令市韓醫藥文化館
</p><p>地址：51-1,Namseongno,Jung-gu,Daegu<br>網址： http://www.herbmart.or.kr </p><p>熱血參雞湯</p><p>雖說苦口良藥，但藥材對只懂吃不懂煮的港女們來說，吸引力有限。要補身，還是去吃人參雞吧。藥令市有幾間人參雞專門店，這間藥令韓方參雞湯，則在韓醫藥文化館，行完醫藥館後口痕想來個滋補湯，只要行入到去大叫「simgag灘」，阿珠媽就會奉上冒煙的石鍋參雞湯，用上原隻雞加鮮人參及紅棗等十種材料煮成，食完能令血液循環加速，渾身是汗。再呷一啖人參酒，補身之餘，面色亦更好。
</p><p>藥令韓方參雞湯
</p><p>地址：2/FDaeguYangnyeongBuilding,DaeguYangnyeongsi51-6,Namseongno,Jung-gu,Daegu</p><p>Dos&amp;Don'ts<br>囗攻三折掃護膚品<br></p><p>短短一日想由A貨白歆惠變成宋慧喬，除了去韓國最出名的整容醫院動手腳，是沒有可能的，還是去買點韓國土產化妝品和護膚品，化個靚妝，勤加保養比較實際。在東城路就有齊所有著名韓牌如Skinfood、TheFaceShop、Missha……貪靚港女一見就大叫價錢只是香港的三成，所以唔掃就笨！</p><p>出門提一提</p><p>簽證：持特區護照或BNO毋須簽證。查詢：25283666（韓國領事館）<br><br>機票：乘大韓航空來回香港仁川機場，票價約$2,977起（已包稅及附加費）。查詢： http://www.koreanair.com（大韓航空） <br><br>貨幣：1港元約兌163.3韓圜（文中價錢已折算港元）<br><br>電壓：220V，兩圓腳插座</p><p>下周韓國大邱<br>有雨，23-30℃</p></body></html>