<html><header><meta charset="utf-8"><title>17萬人次網上捧激片陳柏宇：個部位係凸起咗</title></header><body><h1>17萬人次網上捧激片<br>陳柏宇：個部位係凸起咗</h1><p>早前陳柏宇出席簽唱會時被發現下體無端端激凸近兩分鐘，片段被放上網後有17萬點擊率。陳柏宇昨日於將軍澳出席活動時強調是角度問題，又指當時沒有靚女在場令他有反應，事後他更多謝一眾網民，並坦白地說：「個部位係凸起咗。」</p><p>陳柏宇早前到商場出席簽唱會時，被發現下體激凸近兩分鐘，之後有網民將片段放上網，又將其新歌《你瞞我瞞》改為《你扯我扯》，點擊率達17萬人。陳柏宇昨日現身將軍澳出席環保活動，他澄清當日只是角度問題。</p><p>「嗰日冇靚女」</p><p>陳柏宇說：「我行前行後一步已經唔同啦，多謝大家留意我，但係大家注意力向下移咗，又多謝網民幫我記錄幾多秒。」當在場記者取笑是他的「小弟弟」令他近日人氣爆燈，陳柏宇尷尬表示日後只會穿鬆身褲。問他可記得當日的表演現場是否有靚女出現，令他有生理反應？他說：「嗰度冇一個令我會咁樣嘅靚女出現，同埋我啲fans係小朋友。」<br>另外，陳柏宇前晚到長隆為港姐「旅遊大使選舉」擔任嘉賓，當晚他穿上鬆身褲，他重申指激凸只是角度影響，他說：「個部位係凸起咗，但唔代表我有生理反應，當時我要唱歌又要記歌詞，點會咁樣？」問陳柏宇被人取笑可有尷尬？他說：「有嘅就話尷尬，冇就唔會尷尬，只係覺得好好笑。」</p><p>「我睇過3次」</p><p>對於網友將其新歌《你瞞我瞞》改為三級歌詞，陳柏宇笑說：「好發揮創意喎，網友咁大興趣睇咪當宣傳，17萬人睇過真係一個突破，我自己都睇過3次。」另外，陳柏宇的緋聞女友裕美昨日本來到將軍澳出席家品店開幕儀式，但最後未見其影蹤，她的唱片公司工作人員指名單上沒有裕美名字。<br>採訪：李珮洳、曾小嘉<br>攝影：葉君海</p></body></html>