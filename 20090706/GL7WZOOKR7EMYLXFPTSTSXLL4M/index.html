<html><header><meta charset="utf-8"><title>金手指：個仔叫Wealthee幾好 - 孫柏文</title></header><body><h1>金手指：個仔叫Wealthee幾好 - 孫柏文</h1><p>哨牙通爭千億遺產嘅訴訟正審到如火如荼。好多（甚至太多）details流出，聽落難頂，不過又繼續聽。其中一個好多人講嘅花邊新聞，就係哨牙通將個仔改名為Wealthee。<br>經過孫柏文嚴正嘅非正式調查，所有人嘅反應係：「真係好cheap呀！咁貪錢！」我每次聽到咁嘅反應都覺得怪，因為想個仔發達有咩問題？<br>雖然，Wealthee呢個名係少少非主流，不過咁改名有大把前科。例如生個仔，好希望佢戰無不勝，咪幫佢改名為Victor。生第二個時，想佢發達咪叫佢做Rich囉！<br>嗰個大仔叫Victor、二仔叫Rich嘅仁兄，我又唔見佢同人因金錢糾紛打官司時，會被對方將佢兩個仔嘅名作為證明佢「有問題」嘅證據。<br>你班覺得叫Wealthee好cheap，不過叫Rich就冇問題嘅人，真係一世叻極都係做中產。花旗黑人哲學家ChrisRock曾經講過，wealthy同rich嘅分別，佢話籃球員ShaquilleO'Neal（過往6年年薪2000萬美元）就係rich，不過出糧畀佢嗰個班主就係wealthy。Rich嘅財富係一代即散，wealthy先能世代相傳。</p><p>勝在好記易搵</p><p>再講，英文叫Wealthee就反感，咁你要問吓自己識唔識人個中文名有「發」、「財」、「利」、「豪」等字？最後，Wealthee呢個名有個大好處，就係好易google，第時要做保險經紀，啲客好易搵到你。<br>孫柏文<br> http://phatdat.blogspot.com </p></body></html>