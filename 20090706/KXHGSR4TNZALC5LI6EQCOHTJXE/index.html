<html><header><meta charset="utf-8"><title>中環在線：超人提早公佈業績有後着？ - 李華華</title></header><body><h1>中環在線：超人提早公佈業績有後着？ - 李華華</h1><p>超人李嘉誠旗下長實（001）同和黃（013）派發中期同埋全年業績表，好多上市公司會選擇避之則吉，以免同超人正面交鋒，除咗小小超嘅電訊盈科（008）例外，舊年撞正同日宣佈中期業績。</p><p>要增持僅剩6日</p><p>今年長和旗艦鐵定喺8月13日星期四公佈中期業績，比平常早咗一至兩個禮拜！<br>近十年，長和每次公佈業績，都係擇日喺3月同埋8月最尾兩個禮拜嘅其中一個星期四進行，但今次揀咗8月第二個禮拜四，咁早公佈業績，何解？超人集團嗰邊照舊不予置評，究竟係有高人幫唔迷信嘅超人擇定良辰吉日，抑或係公司方面之後要食大茶飯，定係為咗快快手搞掂業績後弄孫為樂……原因真係估唔到。<br>另一樣股民要留意係，超人閒時會增持長和股票，最近一次已經數到今年2月初增持長實，換言之，如果超人有意增持，就剩番6日時間，大家實超人有冇出招嘞！<br><br>李華華<br>mailto:LiWaWa@AppleDaily.com</p></body></html>