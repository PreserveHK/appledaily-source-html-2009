<html><header><meta charset="utf-8"><title>馮仁昭四圍超：馬仔、子青加國唱粵曲 - 馮仁昭</title></header><body><h1>馮仁昭四圍超：馬仔、子青加國唱粵曲 - 馮仁昭</h1><p>馬浚偉上月底去咗多倫多，為上周三喺加拿大ChinPicnic國慶嘉年華任表演嘉賓。咁啱原來馬仔套《金石良緣》喺當地播緊，所以吸引好多影迷撐場，連大會統籌葉子青（李司棋個女）都要同佢合唱番隻《帝女花之香夭》，佢哋嘅造手同唱腔都唔錯。完騷後，子青一盡地主之誼，搵好友陪馬仔打羽毛球，又帶佢食好嘢，細心周到！</p></body></html>