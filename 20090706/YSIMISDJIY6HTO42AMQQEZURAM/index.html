<html><header><meta charset="utf-8"><title>梁漢文遠觀Theresa、Stephy是非</title></header><body><h1>梁漢文遠觀Theresa、Stephy是非</h1><p>梁漢文（Edmond）、羽翹、潘瑋柏及RubberBand等前晚到將軍澳電視廣播城出席《勁歌金曲》，Edmond的《住家丁麵》得到本周冠軍歌。近日有不少有關傅穎（Theresa）以及鄧麗欣（Stephy）不和的傳聞，同屬一間唱片公司的Edmond聽到此事即說：「我唔答，我講過唔會再答唔關我事嘅嘢，我唔回應。」問Edmond二人有否邀請他到書展撐場時他說：「冇呀，但公司有其他藝人叫到幫手都會幫，佢兩個都冇叫我，其他嘢我唔理。」</p><p>度期添食</p><p>此外，Edmond指《美女廚房》尚有決賽以及幾集特別版未錄影，至於會否添食，他指仍不清楚，Edmond說：「家係要就大家個期，鄭中基呢排就忙拍戲，如果真係添食而個期又就到，我絕對冇問題。」<br>羽翹表示早前到沙巴拍寫真集，問她會否擔心與一眾o靚模作比較，她說：「唔怕比，我唔會諗呢啲嘢，我本寫真製作好認真。」<br>採訪：王崇穎<br>攝影：林德雄</p></body></html>