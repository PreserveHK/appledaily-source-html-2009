<html><header><meta charset="utf-8"><title>轆Book：開篷　陪你吹吹風</title></header><body><h1>轆Book：開篷　陪你吹吹風</h1><p>香港人越嚟越愛夏日，享受吓日光浴，放鬆吓心情，的確係夏日好節目。若然有架開篷車喺手，當然更加能夠配合意境增加樂趣，所以近年開篷車嘅選擇亦多咗好多，二手市場交投越趨活躍，賣車速度一啲都唔弱。不過心急入架心水開篷車之時，都要小心漏水，免變落湯雞呀。<br><br>記者：許維雅<br>攝影：王文忠<br>Model：Kinki@ZModel</p><p>軟頂Classic有型</p><p>車喺香港屬奢侈品，開篷跑車更加係奢侈品中最奢侈之類，既然係玩具，梗係要顏色搶眼，外觀夠誇夠高調啦！保時捷系列係不少人嘅DreamCar。一向口碑甚佳嘅波子，開篷選擇都唔少，想入架開篷跑車四處招搖，呢架PorscheBoxster係首選。舊年市道好時，想入架二手Boxster都並非易事，今次漏咗架出嚟，仲要係招牌鮮黃色，08年車，賣60幾萬，絕對係想擁有一部波子嘅朋友不錯嘅入門選擇。2,687cc、245匹馬力，足夠你風馳電掣去郊遊，外殼內櫳仍然十分新淨，買返去就立刻玩得。</p><p>入門波子<br>08PorscheBoxster2.7（a）</p><p>2,687cc<br>行車里數：約9,800km<br>當年車價：約80萬<br>二手價：$638,000</p><p>筍買Demo　05NissanFairlady350Z（c）</p><p>3,500cc<br>行車里數：約5,000km<br>當年車價：約45萬<br>二手價：$279,000</p><p>可愛掛帥<br>06MiniCooperCabrio（a）</p><p>1,598cc<br>行車里數：約28,000km<br>當年車價：約29萬<br>二手價：$188,000</p><p>全職跑手<br>04年BMWZ42.2（b）</p><p>2,200cc<br>行車里數：約25,000km<br>當年車價：約50萬<br>二手價：$198,000</p><p>硬頂雙重個性</p><p>雖然得1,796cc，163匹馬力唔算辣車，但SLK系列仍然係不少開篷車愛好者嘅熱選。若然你着重外觀及舒適度，SLK200絕對係優皮人士嘅不俗之選，更係不少女士嘅優先選擇。年份雖然耐少少，但30萬唔使嘅價錢，有架SLK200開篷去威，十分化算。</p><p>外形贏晒　05M.BenzSLK200（a）
</p><p>1,796cc<br>行車里數：約41,000km<br>當年車價：約58萬<br>二手價：$288,000</p><p>抵玩日牌<br>07MazdaMX-56M/T（b）
</p><p>1,999cc<br>行車里數：約2,500km<br>當年車價：約30萬<br>二手價：$258,000</p><p>低至三五折<br>01ToyotaSC430（c）</p><p>4,300cc<br>行車里數：約30,000km<br>當年車價：約80萬<br>二手價：$299,000</p><p>樣惡力猛<br>07BMW335iCabrio（b）</p><p>2,979cc<br>行車里數：約5,000km<br>當年車價：約70餘萬<br>二手價：$498,000</p><p>揀開篷最忌漏水
</p><p>做咗車行超過10年嘅金世紀二手車經紀Joe認為，開篷車最大問題係容易漏水，因為唔少膠嘅接駁位，兩年左右就會老化，所以揀二手開篷時要特別留意。</p><p>1.開大水喉射：
</p><p>Joe話有時收二手車返嚟，都會試吓有無漏水，最直接嘅方法就係用水喉射落去。</p><p>2.開關多幾次：
</p><p>無論軟篷定硬篷，都一定要開關多幾次，睇吓暢唔暢順，因為用耐咗，鉸位可能會Click住。</p><p>3.留意車尾：</p><p>車尾位置嘅軟篷同玻璃之間只係用膠水接駁，膠邊一老化就好容易有滲水迹象。另一最易出事位就係擋風玻璃頂角位置嘅去水坑膠邊，最好㩒吓佢，睇睇夠唔夠軟身。</p><p>4.坐低靜靜聽：</p><p>軟頂當然要睇吓有無爛，而硬頂就要坐喺車入面聽吓有無雜聲，因為硬頂較重身，時間長咗，鉸位易鬆，好易有雜聲。</p><p>查詢：<br>a/金世紀汽車（26200022）<br>b/偉昌汽車（23628628）<br>c/富利堡（23330747）</p></body></html>