<html><header><meta charset="utf-8"><title>怪雞飾</title></header><body><h1>怪雞飾</h1><p>幾咁怪雞騎呢的美容偏方都有大把人夠膽試，何況是用來襯衫的古怪配飾？不要珠寶、晶石、金銀銅鐵這類普通物料，總之統統反傳統玩「估你唔到」、「廢物利用」，夠晒千奇百趣，怕只怕你唔敢戴，要型就睇你點襯！<br><br>記者：葉雪芯<br>攝影：黃子偉<br>Model：Bella@jamcast　<br>Makeup：EmmanLi</p><p>網上店賣怪飾</p><p>古怪飾物全靠創意，當然少不了Handmade作品，網上首飾店Dearbell出產飾物千奇百怪，例如用電芯、Puzzle塊、木瓶塞等等作為原材料，件件手製，一時化身鏈墜，一時又可配上自製布鏈、頸帶，夠晒心思。個人認為最特別是連VivienneWestwood香水樽都可成鏈墜用，掛上頸香噴噴，隨時塗都得！短短開張三、四個月已經有一定知名度，兼且價錢大眾化，網站仲有StylingTips教你點襯，難怪大把後生女幫襯買怪飾。
</p><p>玩味誇張</p><p>潮流興誇飾，越誇張越怪雞就越得寵，時裝界新冒起小店LittleBlackDress都推出不少公仔頸鏈，大大隻毛公仔掛上頸，顏色搶眼鮮艷，只要簡單襯件白Tee就已經有Highlight效果。另外，潮場gi亦有不少估你唔到得意精品，例如小襪散銀包、底褲仔化妝袋等等。而法國精品小店L'Rosace就引入新進法牌Run，大部份是散銀包、手機套和匙包，全部以服飾時裝做設計，玩味十足！
</p><p>廢物翻新</p><p>潮流興環保，除了新淨物品可用來做首飾，廢物一樣有用，日本RoyalLazyType設計師DonaldShimoda與GeoffJohnson是古董愛好者，尤以古董打字機和舊鐘錶零件最得歡心，例如錶芯、錶面甚至是女裝錶花都可以製成戒指、鏈墜，件件獨一無二，古典味十足，拎上手還以為回到十六世紀。廢物不死，原來可化身成潮物！</p><p>查詢：</p><p>d.Dearbell（ http://www.dearbell.com） <br><br>i.initial（23114222）<br>旺角亞皆老街8號朗豪坊5樓16號<br><br>g.gi（31885273）<br>尖沙嘴加連威老道34-36號<br><br>b.LittleBlackDress（21473218）<br>中環威靈頓街61號<br><br>l.L'Rosace（25268868）<br>中環和記大廈112號舖</p></body></html>