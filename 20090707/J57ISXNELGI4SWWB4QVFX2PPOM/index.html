<html><header><meta charset="utf-8"><title>馮仁昭四圍超：康堤坐地俾媽咪鬧 - 馮仁昭</title></header><body><h1>馮仁昭四圍超：康堤坐地俾媽咪鬧 - 馮仁昭</h1><p>徐濠縈（小圖）噚日同囡囡康堤及幾個朋友，去金鐘太古廣場行街血拼，佢哋首先去咗間玩具店，康堤睇睇吓忽然坐咗喺地下（圖），阿徐見到於是鬧個女，話地下污糟唔好坐，好在康堤都好聽話咁起番身。阿徐其中一個朋友買咗件玩具送畀康堤，到佢好開心。不過，行完玩具店之後，阿徐都唔執輸同朋友先後去Joyce同I.T睇衫，兩母女都算滿載而歸。</p></body></html>