<html><header><meta charset="utf-8"><title>中環在線：康師傅魏家8.7億買台北101 - 李華華</title></header><body><h1>中環在線：康師傅魏家8.7億買台北101 - 李華華</h1><p>舊年4月，中國內房大佬高調怱怱赴台視察4日，台灣地產股及樓市曾借此消息炒過一輪，最後冇一家內房公司出手吸納過一個單位。<br>家大陸樓市終於好番好多，佢哋一樣唔會去台灣買樓買地，點解？因為手續煩，係都等人家做先頭部隊開路先啦，而且你睇吓呢排內地不斷出現新地王嘅新聞，有錢都留番喺內地買土儲啦。<br>反而台灣地產界應考慮吓喺大陸發咗嘅台商，邀請佢地「返攻台灣」好過，前日開發金控就公布，康師傅（322）大股東魏家兄弟斥資8.7億港銀，買下佢哋所持嘅台灣地標建築台北101金融大廈近20%，成為大股東，創台灣歷年來摩天大樓最大金額股權交易個案，就係一個絕佳例子！</p></body></html>