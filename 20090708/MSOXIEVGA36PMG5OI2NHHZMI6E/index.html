<html><header><meta charset="utf-8"><title>AcerNetbook劈價買大拖細</title></header><body><h1>AcerNetbook劈價買大拖細</h1><p>買Netbook，目的當然係為細、為平、貪方便。今次就有部AcerAspireOne以低過二千蚊發售益大家，120GB粗粗哋用住先夠你有排玩。唔單止咁，心明Netbook無DVD±RW的缺點，所以就連細細件的外置碟盤都有得減，帶埋出入同樣方便。<br><br>記者︰陸俊雄<br>攝影︰陳陶鈞<br>Model︰Algie@PureModels</p><p>AspireOne二千有找
</p><p>今回減價至$1,998的AspireOne，雖然唔係新款Netbook，但總算有過好名聲，而且有黑、白、藍三色選擇。佢行IntelAtomN2701.6GHz，內置120GBHDD，有1GBRAM，仲有個8.9"芒，可以話基本文書工作上網夠晒了；另外跟機仲會有WindowsXPHome英文正版，也有埋McAfee防毒軟件。但平固然有原因，事先講明俾大家知係水貨機來，會包一個月的保養。<br>如果想為部Netbook配個DVD±RW，今次也有個又平又輕巧的選擇。呢款±RW有黑、白兩色，因為膠殼機身所以好輕，佢有48倍CD-RW的讀碟速度，及8倍DVD±RW的寫碟速度，仲係三百蚊有找。</p><p>奇趣MP3眼鏡</p><p>劈價貨裏頭有副太陽眼鏡真係非介紹不可！咪以為佢係普通太陽鏡，眼鏡柄位仲有埋耳筒，即是可以聽歌。原來佢內置2GB容量，充夠電聽到8小時；更估唔到係佢有個130萬像素小鏡頭收在鏡旁，好有偷拍Feel。
</p><p>平價周邊</p><p>奇趣眼鏡之外，都有啲實用周邊產品，例如iPhone的充電器和電子相架，仲係木框製，好傳統Feel。有款相架唔只睇相聽歌，仲可以播埋片。</p><p>aigo充電器，亦可當3倍後備電插住用。<br>原價︰$798<br>半價︰$399</p><p>Astar7"相架，有兩款框選擇，可睇相聽歌，插SD/MMC/CF。<br>原價︰$498<br>三九折︰$199
</p><p>中國電信彩芒無線電話，可插手機SIM卡使用。<br>原價︰$698<br>二四折︰$168
</p><p>Livingimages8"木框電子相架，更可播AVI和MPEG4。<br>原價︰$1,380<br>四三折︰$599</p><p>同場加映︰國產直度手柄</p><p>今次真係乜都有，如果你用Canon5D或NikonD80的話，又嫌原廠手柄太貴，這些國產YXTM直度可以幫到你，全部$399起。
</p><p>開倉資料</p><p>地址︰旺角廣東道998號高明商業大廈9樓A室<br>營業時間︰10:00am-8:00pm（星期一至日）<br>查詢︰豐旭（31884362）</p></body></html>