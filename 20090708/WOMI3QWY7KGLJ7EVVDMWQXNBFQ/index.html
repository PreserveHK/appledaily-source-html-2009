<html><header><meta charset="utf-8"><title>中環在線：周文耀拒為生意降標準 - 李華華</title></header><body><h1>中環在線：周文耀拒為生意降標準 - 李華華</h1><p>港交所（388）行政總裁周文耀（Paul，圖），噚日應邀出席城大主辦嘅IT論壇，論壇嘉賓輪流演講咗近個半鐘，正當有份出席嘅「IT達人」譚偉豪都離場，Paul依然唔捨得走，只喺中場休息時同苦候多時嘅記者行家講，唔認同港交所預託證券要求太高，市場亦唔應該有錯覺，以為檢討現行機制就等同放寬，始終市場質素欠佳，會拖累大市成交。<br>佢強調上市科已喺簡化上市程序下工夫，唔好為咗爭生意降低標準，更何況上半年本港招股數量已經係全球榜首。匆匆講完，Paul又返會場聽講，唔知係咪佢係港大機械工程學出身，所以對IT嘅一團火仍然好熾熱呢！</p></body></html>