<html><header><meta charset="utf-8"><title>轆Book：前驅豪艦　城市破浪</title></header><body><h1>轆Book：前驅豪艦　城市破浪</h1><p>Audi德文Slogan「VorsprungdurchTechnik」意謂突破科技，Audi最近引入全新型號A8L，就重新演繹Slogan，換上前驅及新偈嘅頂級旗艦房車提供嘅係「SportiestSaloonintheluxuryclass」，想像得到巨大身軀擁有強悍性能加上高度操控，遊走市區，如享受乘風破浪般嘅運動快感。豪住破浪，係大街小巷熱到不得了嘅熱浪！<br><br>記者：梁美甜　<br>攝影：陳盛臣　<br>Model：Allia@PureModels<br>Skimboard提供：XgameHK（http://www.xgamehk.com）</p><p>巨型超靈活</p><p>欣賞Audi嗰份有自己一套、嘗試同創新嘅態度。月初推出全新引擎嘅頂級旗艦房車都唔係一味齋Sell豪華高科技，成百萬嘅房車，可以想像絕對係豪華老闆車啦，咁仲有咩特別呢？有，就係部車揸起嚟又或者坐起嚟都超靈活。嗰份感覺似足以Skimboard滑浪，想像你係一個滑浪高手，操控住一塊輕身到不得了嘅滑浪板，有速度、快感，最重要係，超爽！全新A8L，叫得L長陣版，軸距有成3,074mm，造就車身長達5,192mm，可想而知內櫳空間有幾闊落，想加咩豪華設備都得喇。真皮豪華ComfortSeat，備有10角度電動調校及隱藏式座墊伸展同埋電動主動安全頭枕，四區恒溫冷氣、桃木裝飾方向盤及內飾、電動太陽擋、招牌MMI多媒體系統等等，豪華配備一應俱全。</p><p>全鋁架具速度感</p><p>咁大部咪十足划艇？划艇吃力好多，操控A8L就瀟灑得多，全新鋁合金車架減低引擎負荷同時提升操控、速度及安全性。3.2公升引擎，輸出馬力260匹，改搭七前速Multitronic波箱及前驅系統，操控順暢容易，就連後排都加入全新RemoteControl，操控咩？當然係招牌嘅MMI系統，無論調校車身懸掛抑或娛樂音樂系統都「不求人」。炎炎夏日，揸住全新A8L就好似喺熱浪中操控住豪華滑浪板，遊走城市街道揮灑自如，唔要司機自己揸，絕對係個人化享受，當然，講身份，只做乘客亦無妨，過百萬嘅豪華加穩定舒適嘅行車，齋坐，都係另一種享受嚟！</p><p>A8L3.2FSIMultitronic規格</p><p>引擎：3,123ccV6　<br>馬力：260hp/6,500rpm<br>扭力：330Nm/3,250rpm<br>傳動：七前速MultitronicSport自動波箱，前驅<br>售價：$1,071,000　<br>查詢：合迪汽車（25281862）</p></body></html>