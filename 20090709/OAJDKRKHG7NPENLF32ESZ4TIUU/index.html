<html><header><meta charset="utf-8"><title>天華爆新戲攻內地　高層補鑊</title></header><body><h1>天華爆新戲攻內地　高層補鑊</h1><p>由謝天華主演的電影《LaughingGor之變節》將於下月上映，前晚眾演員到九龍灣拍攝煞科戲，孭重飛的天華口快快踢爆此片會在內地上映，但內地對有關黑社會題材的審批較嚴格，為免影響審批進度，探班的樂易玲即指天華興奮過度亂說話，補鑊稱目標是能在內地上映。</p><p>將於下月13日上映的《LaughingGor之變節》前晚在九龍灣舊工廠區拍攝一場煞科戲，劇中演員包括謝天華、陳法拉、吳鎮宇、葉翠翠等都有出現，就連無綫高層樂易玲亦專誠到場探班監場。</p><p>被指過度興奮</p><p>前晚是拍攝一場鎮宇協助躲於貨櫃車內的天華和法拉脫身，但最終被攔路，結果引來兩大幫派對峙，天華強調在電影版中他不會死去，他說：「死咗就冇《學警》嘅延續，我唔知劇集會唔會翻生，打聽唔到呀。」天華坦言今次與影帝合作令他獲益良多，提到有否被鎮宇鬧時，天華就說：「因乜嘢事鬧我？大家係成熟演員，我又唔係新仔，自己亦都冇見佢哋鬧人。」天華更口快快踢爆《LaughingGor之變節》一片將會於北京、廣州等地上映，由於以往有關黑社會題材的電影在內地審批都會較嚴格，所以樂易玲聽到天華爆料後即時補鑊說：「仲傾緊，希望啦，我哋目標係內地上映，可能佢興奮得滯。」<br>擔任女主角的法拉，風頭被穿上性感私伙裙的葉翠翠盡搶，翠翠強調無刻意穿私伙衫到場，她解釋因為戲服表現得太過得意，所以被提點要換服飾。法拉表示吳鎮宇平日也有教她做戲，並說：「真係感激佢哋，自己每晚冲凉都會反省拍攝過程。」<br>此外，葉翠翠早前到內地拍攝旅遊特輯，更賣大包以三點式泳衣上陣，她坦言今次拍特輯令她體驗了一個驚險的人生，大呼過癮。<br>採訪：王崇穎<br>攝影：彭琮然</p></body></html>