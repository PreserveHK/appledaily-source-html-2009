<html><header><meta charset="utf-8"><title>李璨琛結婚預咗通天</title></header><body><h1>李璨琛結婚預咗通天</h1><p>李璨琛（Sam）似乎特別鍾情模特兒，03年與模特兒Carrie分手後，之後又結識了另一位模特兒女友Pei，兩人拍拖差不多六年，最近更傳出婚訊，指在女方家長催婚下，兩人有意在年底拉埋天窗，其實阿Sam一早公開說過計劃好在35歲結婚，過了今年9月，他就34歲，結婚計劃只不過是提早一年。現時他正在內地工作，下半年會抽時間籌備婚禮。</p><p>「係差唔多要結啦」</p><p>記者昨日致電向阿Sam求證，他說：「我係有諗過結婚嘅事，係差唔多要結啦！但唔會係家喎，從來冇計劃過今年搞啦，點解會有咁嘅消息傳出嚟！如果真係結婚，我一定會通知大家嘅，結婚係開心事，我唔會怕俾人知，但今年我有好多嘢做，真係未有呢個計劃呀！」<br>採訪：林妃</p></body></html>