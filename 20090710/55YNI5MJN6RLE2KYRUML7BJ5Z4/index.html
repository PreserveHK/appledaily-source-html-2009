<html><header><meta charset="utf-8"><title>鄭文雅遊西伯利亞遇惡兵</title></header><body><h1>鄭文雅遊西伯利亞遇惡兵</h1><p>鄭文雅早前與朋友一行30多人暢遊西伯利亞等多個名勝，該地方給她一個舊城市感覺，當地人的英語不靈光，故大家難以溝通，鄭文雅說：「有次我哋喺一個車站影相，點知畀兩個靚仔士兵大聲夾惡鬧，我哋估到係唔准影相意思。」</p><p>「唔補好易老」</p><p>另外，當地長年的氣溫很低，又很少有烈日當空，今次一行大約只有5度氣溫，不過難得一日有太陽，有些少女穿上比堅尼曬太陽，個個都三點式十分性感，她說：「估唔到佢哋咁豪放，佢哋啲皮膚好滑又白，可能佢哋少接觸太陽，我自己因為鍾意戶外活動，成日暴曬，搞到啲皮膚又黑又乾，我都好後悔唔識保養，家有個護膚品ROC搵我拍廣告，女人唔補好易老，咁我咪日日帶住防曬出街，唔係啲紋又多咗。」<br>採訪：陳寶明</p></body></html>