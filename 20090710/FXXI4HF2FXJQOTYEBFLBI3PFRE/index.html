<html><header><meta charset="utf-8"><title>中環在線：NBA班主搞中國茶 - 李華華</title></header><body><h1>中環在線：NBA班主搞中國茶 - 李華華</h1><p>上個月入股美國NBA騎士球隊，榮升首位華人班主嘅黃健華，本身係國壽（2628）、中材（1893）同安踏體育（2020）等公司嘅基礎投資者，家陣仲做埋即將改名做龍潤茶集團嘅龍發製藥（2898）策略性股東。黃班主噚日同華華講，佢入股龍發，係因為主席焦家良畀到佢一個「有實力」嘅好印象。</p><p>一拍即合就入股</p><p>鍾意運動嘅黃健華話，過往只會揀內地有發展潛力嘅企業做投資，龍發製藥有健康概念，加上對龍潤呢個品牌充滿信心，所以雙方一拍即合，由洽談至落實入股，成件事喺半年內完成，佢仲話唔排除日後會增持股份㗎！<br>做開基礎投資者嘅佢，話明對體育產業最有興趣，特別係SportMedia（體育傳媒），因為內地家冇呢方面嘅集團，所以都有諗過開番間公司搞上市，但暫時仲係預備緊前期工作。</p></body></html>