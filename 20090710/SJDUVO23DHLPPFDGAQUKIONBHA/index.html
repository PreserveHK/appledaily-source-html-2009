<html><header><meta charset="utf-8"><title>黃翠如出書爆情史</title></header><body><h1>黃翠如出書爆情史</h1><p>驕陽電影花旦之一的黃翠如，踩入出版界，創造出卡通人物阿Bu配合散文推出。經兩年籌備，今年書展她將自己的愛情故事化身在新書《宅女皇下凡》主人翁阿Bu身上，務求自己寫得投入，讀者看得有趣。</p><p>愛情不是一切</p><p>據聞黃翠如將自身經歷放在這本散文與漫畫集裏，她聽後即哈哈大笑說：「唔好咁講，其實我嘅戀愛經驗都唔係好多，反而取材朋友同之前主持有線嘅愛情節目。」不過她承認書中講到阿Bu失戀的故事是自身經歷，她說：「兩次失戀都係有第三者，開頭會諗係咪自己有問題，同埋會覺得冇人夠我慘嘞啩。但係主持完個節目之後發覺，原來自己都係不外如是啫，慘過我大有人在。」<br>黃翠如希望透過阿Bu這個人物讓大家知道，愛情未必係一切，自己亦未必會是最慘，讓失戀的人多一條出路、多一種想法，做人不要太灰。<br>採訪：何永寧<br>攝影：黃文成<br>服裝提供：FrenchCollection</p></body></html>