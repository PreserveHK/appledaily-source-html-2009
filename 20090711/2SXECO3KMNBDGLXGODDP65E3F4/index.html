<html><header><meta charset="utf-8"><title>AV藍：環保耳筒靚聲耐磨</title></header><body><h1>AV藍：環保耳筒靚聲耐磨</h1><p>潮流所趨，家啲生產商好着重環保、節能。有過百年歷史嘅瑞士耳筒品牌JAYS，最近推出咗兩款環保摺叠式耳筒c-JAYS同v-JAYS。</p><p>生產過程節能40%</p><p>本港代理TowervisionGroup高級銷售經理Louis話，家巿面有售嘅耳筒一般用聚氯乙烯（PVC）塑料，而c-JAYS同v-JAYS改用一種有第三代橡膠之稱嘅TPE（Thermoplasticelastome）熱塑性彈性體物料，生產過程中較傳統PVC節能40%，又可循環再用，焚燒過程仲唔會釋出二噁英有毒物質。<br>Louis仲話，兩款耳筒攞埋歐盟嘅RoHS認證，即係話耳筒生產過程中冇用鉛、水銀等六種有害化學物，「包裝盒標明RoHS，冇乜耳筒公司有。」當中最新款嘅v-JAYS又用咗好多新技術，直徑40毫米驅動單元用咗Myar聚酯薄膜揚聲器，優點夠輕之餘，防水耐磨，係耐高低溫抗撕裂，耳筒重量59克。<br>小藍即刻搵咗隨身聽發燒友逸宇主任試吓v-JAYS音色，佢攞咗部幾千銀私伙MP3機，試聽古巨基首《眼睛不能沒有淚》，然後話：「分析力好強，高音同中音好掂，相對低音表現比唔上高、中音，但係以$499呢個賣價，幾有競爭力。」有興趣可致電25531151查詢。</p></body></html>