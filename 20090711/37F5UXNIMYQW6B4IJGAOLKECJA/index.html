<html><header><meta charset="utf-8"><title>隔牆有耳：平機會慢手慢腳 - 李八方</title></header><body><h1>隔牆有耳：平機會慢手慢腳 - 李八方</h1><p>平機會主席鄧爾邦啱啱俾立法會帳委會抦完佢欠領導能力，話口未完，估唔到連香港嘅少數族裔都對佢投以不信任票。<br>一直關注少數族裔問題嘅融樂會總幹事王惠芬同八方講，《種族歧視條例》噚日正式生效，唔少會員一早走上嚟問，點解今日融樂會仲唔去執法。原來佢哋唔知香港有個平機會，更加唔清楚呢條法例係由平機會去處理投訴。<br>咁好明顯係平機會做得唔夠，搞到少數族裔唔知投訴應該搵邊個。平機會個網頁話《種族歧視條例僱傭實務守則》將會出版中文、英文、烏都語、尼泊爾語、菲律賓語、泰語、印度語同印尼語八個版本，幫助唔同種族人士認識呢條法例。<br>八方希望平機會快手啲推出呢本守則，唔使班少數族裔想投訴都摸錯門口啦。</p></body></html>