<html><header><meta charset="utf-8"><title>雷頌德蝦Kelly乖仔</title></header><body><h1>雷頌德蝦Kelly乖仔</h1><p>幸福媽媽陳慧琳昨日剖腹誕下得意男嬰，不少好友紛紛送上祝褔，Kelly御用監製雷頌德在電話中說：「好朋友生仔梗係開心，咁我個仔有伴陪玩，而且仲可以蝦佢個仔㖭。我有游說Kelly生仔，你知佢事業心好重，一旦有咗好多工作唔接得，我話生仔好開心，可能佢有聽我意見，我太太都有教佢啲育嬰心得。」<br>正在趕拍新戲的郭富城，曾與Kelly合作《仙樂飄飄》，他昨日說：「恭喜晒Kelly，真正做咗媽媽，我希望KellyBB好似媽咪一樣又叻又型，精靈醒目。」正為新碟錄音的楊千嬅則說：「嘩，開心到爆呀，Kelly真係好幸福。」<br>黃栢高昨在電話中說：「生仔係開心事，我有SMS鍾珍，託佢幫我恭喜Kelly弄璋之喜。」陳志雲昨在尖沙嘴錄影《志雲飯局》，他表示要透過記者恭喜Kelly，問他會否再邀Kelly接受訪問，他說：「等佢休息完先，初初生完BB要時間適應。」</p><p>餵人奶收身</p><p>與Kelly同公司的謝安琪表示，會傳短訊恭喜Kelly；劉美君則以過來人教路，表示餵人奶令BB較健康，坐着餵人奶一小時，更可燃燒500卡路里，對收身很有幫助；有份飲Kelly結婚酒的狄波拉說：「我知生咗啦，真係恭喜晒，戥佢開心呀。」問她想不想再抱孫？她即說：「好呀，好呀。」<br>採訪：丁寧</p></body></html>