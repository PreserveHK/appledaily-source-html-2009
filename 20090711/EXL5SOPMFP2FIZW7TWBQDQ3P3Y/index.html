<html><header><meta charset="utf-8"><title>余若愚：風水洞影響大「對成幢大廈嘅住戶唔好」</title></header><body><h1>余若愚：風水洞影響大<br>「對成幢大廈嘅住戶唔好」</h1><p>【本報訊】余若愚昨於庭外指自己從未聽過風水遺囑，反而曾研究種生基的理論，並認為大眾普遍高估種生基的功效。對於華懋旗下的眾多物業均有風水洞，余坦言「咁對成幢大廈嘅住戶都唔好」，住客稍有不慎，健康及財運均有損傷。</p><p>「行緊衰運易中招」</p><p>余若愚表示，得悉華懋發現旗下多個物業均有地洞，他直言「挖窿梗係唔好啦」，既屬動土煞，更會影響「五黃二黑」凶星，「對於住喺度嘅人有壞影響」，包括健康及財運，「如果你唔好彩，行緊衰運，咪好易中招」，故此必須盡快化解。<br>至於風水遺囑一詞，余自稱聞所未聞，「話用嚟呃神騙鬼，神呃得嘅咩？個天你敢呃咩？」至於有人指陳振聰擅長觀人面上氣色，余指「似中醫知識多啲，望聞問切個望嘛，風水冇呢樣嘢」。</p><p>承認「講嘢要啱聽」</p><p>余指自己本來不認識陳振聰，惟去年9月收到華懋代表律師的電郵，指在網上看過他的網頁，並問他有否興趣為一宗有關風水的「大案」做證人。經過越洋電話會議，余最終同意收取費用，以專家身份作證。<br>余若愚又強調沒有刻意提供對陳振聰有利的證供，但承認「你講嘅嘢都要佢啱聽先得」。</p></body></html>