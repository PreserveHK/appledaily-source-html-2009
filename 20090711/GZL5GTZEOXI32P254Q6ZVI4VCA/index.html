<html><header><meta charset="utf-8"><title>魚缸暴炒族：中煤反彈動力不足 - 方星俠</title></header><body><h1>魚缸暴炒族：中煤反彈動力不足 - 方星俠</h1><p>琥珀能源（090）昨日首日掛牌，表現威猛，一度高出招股價八成，收市報2.71元，仍較招股價1.66元高逾63%。點解咁勁？有人話琥珀是燃氣電廠營運商，業務受惠國策，亦具市場熱捧的環保概念，亦有人認為琥珀只係發行1億股新股上市，貨源唔多，入票抽唔到，或抽唔夠的投資者只好趁首日掛牌買番些少。<br>大市成交又見縮減，只得525億元，7月上旬已過，踏入下周港股走勢就會見真章，除非外圍突然爆利好消息，否則以目前形勢看，港股應有較深的調整。</p><p>內地媒體報道，山西焦炭6月指導價每噸上調60元人民幣，主要係供應緊張及周邊省區上調焦炭價格。業內人士更預期，若然煤價或鋼鐵價格大升，唔排除價格仲有得上調，循呢種語氣揣測，似乎係睇升居多。<br>不過，消息未令煤炭股受惠，表現最好僅得恒鼎實業（1393）而已，中煤能源（1898）昨日雖一度炒上8.72元，但未攻到50日線（8.895元）已無以為繼，更曾倒跌至8.40元，收市報8.47元，無升跌。表現已見轉弱，走勢亦受幾條主要平均線力壓，料將進一步向下，估計上月低位8.23元未必守得住，後市應有平貨買，可待跌至7.80元水平吸納作中線投資，獲利目標12元。<br>方星俠</p></body></html>