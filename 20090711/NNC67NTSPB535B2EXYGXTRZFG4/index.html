<html><header><meta charset="utf-8"><title>$88澀谷潮Bra</title></header><body><h1>$88澀谷潮Bra</h1><p>唔知大家有無留意，SummerTime一到，好多女仔都會特別注意自己身材、皮膚同樣貌，基本上係整個人嘅Condition都會多加照顧！天氣熱着得少咗，身形線條方面就要份外關注，最好梗係買到一啲着到胸大腰細、款式夠型夠潮、又有日系Style嘅內衣啦！今日專賣澀谷款式內衣嘅Inducer創新低，一套Bra都係$88，實行趁小暑幫大家下下火消消暑，鍾意去沙灘、開船P嘅你，仲可以掃多兩套$98嘅泳衣㖭！<br><br>記者：陳諾堯<br>攝影：梁細權<br>Model:IsisLee@zmodel.com<br>鳴謝：LuckyStarVan&amp;CrazyLee</p><p>粉紅×黑色Lace花花圖案NudeBra<br>原價$368<br>二六折$98</p><p>黑白色菱形格仔圖案雙帶掛頸BraSet<br>原價$398<br>二二折$88<br><br>白色Lace襪帶$68</p><p>紫色絲帶Lace花花圖案Corset<br>原價$899<br>四四折$399<br><br>黑色Lace裙仔款襪帶$78<br><br>魚網絲襪$68</p><p>二二折澀谷Push-up</p><p>行開旺角等平價購物區嘅你，可能會覺得$88蚊一套Bra唔叫平，因為平時都有舖頭賣開$100三套。但如果去過深圳東門行街掃貨，就知道貨源從何而來，香港人唔易呃，就算價錢標到幾低都無信心保證。一向出口內衣去澀谷109嘅Inducer，不嬲獨家出品，家更做緊開倉$88一套BraSet，要揀適合自己而質地又靚的潮Bra，無難度！</p><p>二六折潮PrintBikini</p><p>夏天咁多水上活動，若果衣櫃只得一、兩套泳衣又點換得切呢？其實就算唔係着去游水，用嚟襯衫都一流，特別係着一些大領跌膊衫時，露出比堅尼彩色Pattern掛頸帶都幾Kawaii。最緊要係家陣唔使$100就有一套潮PrintBikini，身為愛轉款嘅女性，點都要試一試！</p><p>$100有找型爆NudeBra</p><p>以前經常覺得NudeBra超唔穩陣，好似行兩行跳兩跳就會跌出嚟咁。早前開始克服呢種諗法，着出嚟效果靚都不特止，直情舒服到好似無着咁，係着大露背同Tube的好幫手。今次開倉有埋Lace花花Pattern的NudeBra，得閒襯吓衫都唔錯！</p><p>方便升Cup小工具</p><p>其實升Cup的方法有好多，但最近記者最鍾意就係用一款叫BraClick嘅小工具，佢認真為女士們慳了不少工夫。BraClick顧名思義就係用嚟Click住個Bra，只要在背部位置將兩邊Bra帶扣埋一齊，就會即時有Push-up效果。有時唔想墊Pads更加可以用佢，睇落升咗Cup兼且順眼自然，仲可以日日用，着Y-back背心又唔使露Bra帶，一舉兩得。</p><p>Inducer開倉資料</p><p>日期：即日起至7月20日<br>時間：1:00pm-11:00pm<br>地址：銅鑼灣利園山道27號3樓<br>查詢：28810802</p></body></html>