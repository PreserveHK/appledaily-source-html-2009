<html><header><meta charset="utf-8"><title>玩心情　嘆音樂‧茶包</title></header><body><h1>玩心情　嘆音樂‧茶包</h1><p>飲茶可以減壓，音樂更可以點綴生活，兩者二合為一又如何？LG最新推出嘅GM310，就將飲茶與音樂結合，內置一個MusicTea功能，用家可按心情喜好，選擇啱自己口味嘅「音樂茶包」，讓你細意品嚐！<br><br>記者：許福合<br>攝影：陳陶鈞<br>Model：Norain@Puremodels</p><p>揀茶包聽歌</p><p>作為音樂手機，GM310選歌方面絕對係強項，除一般順序或隨機播放，機身更設有MusicTea自動選歌模式；Click入去就會見到9種茶包，除咗代表不同風格茶味外，更有代表輕快、傷感同緊張嘅茶包，讓用家思想導航、品味音樂；玩落感覺純粹搞新意思居多，但當作唔同類型Playlists都幾好用！另外還有類似嘅Mix&amp;Match點歌功能，按場合揀歌聽，可惜喺入歌時必定要經電腦同步先用到，唔係咁方便喎。</p><p>杜比音效</p><p>聽歌係GM310重點功能，當然唔會只得揀個模式咁簡單，更透過DolbyMobile杜比音效技術提升音樂質素，配埋隻有免提功能嘅入耳式耳筒，感覺效果唔錯，尤其低音更係強勁。另外，GM310雖然只配一塊薄薄嘅電池，但單論音樂播放，就可連續聽60個小時，相比於好多專職嘅MP3機都未必比得上！雖然GM310音質表現不俗，不過始終係部2千樓下機種，內置記憶只得15MB，幾乎必定要插張MicroSD卡先有戲唱。試用時亦留意到支援HSDPA傳輸，但內置瀏覽器在顯示網頁時常會有記憶體不足嘅情況，要睇番手機版網頁先得。</p><p>Profile</p><p>制式：GSM三頻900/1800/1900MHz<br>通話/待機時間：216分鐘/322小時<br>屏幕：2.2"（240×320）<br>重量：115g<br>體積：104.7×51.9×13.9mm<br>功能：藍芽2.1A2DP、300萬像素鏡頭、MicroSD卡<br>查詢：LG（35437777）</p><p>同場加映<br>GD330$1,080超入門</p><p>今周LG仲有另一部GD330推出，特點就係平！售價只係$1,080，雖然平平哋，但質素一啲都唔流，200萬像素眼仔，拍吓生活照都可收貨，再包埋MP3播放、FM收音機及MP4睇片，基本功能都叫齊全。</p><p>Profile：</p><p>GSM四頻、2.2"LCD、藍芽2.0A2DP、200萬像素鏡頭、MicroSD卡</p></body></html>