<html><header><meta charset="utf-8"><title>索K港青：困15日當去camp</title></header><body><h1>索K港青：困15日當去camp</h1><p>【本報訊】內地公安將逾百名北上索K港人加監10日，希望收阻嚇之效，不過有曾在內地因索K被拘留香港青年直言：「拘留15日根本冇作用，喺拘留所入面冇嘢做好得閒，有人當去camp（宿營）、有人當返工。」另一名現時仍經常到內地娛樂場所濫藥的青年更笑言：「唔擔心俾人拉，有錢咪再上去（深圳）玩囉！」有社工希望因濫藥在內地被拘留港青獲釋後，當局可以跟進輔導。<br>視公安高調掃毒行動如無物的17歲港青阿過（化名），其想法正反映不少香港青少年「玩咗先算」的價值觀，當得知有過百港人因濫藥在深圳被捕，他大笑：「我哋去嘅娛樂場好安全㗎，冇咁易俾人捉到嘅。」更以為「喺大陸畀錢，就可以唔使拘留、即刻走。」</p><p>「捱過兩星期　繼續揩嘢」</p><p>曾於05年在深圳的士高遭公安拘捕，驗尿被揭發濫藥遭拘留15日的毒海過來人阿Dee（化名），也認為半個月的拘留生涯毫無作用。他說當時40名友人擠於的士高私家房，「索咗K同啪咗fing頭丸，去到拘留所仲wingwing哋（感到暈眩）。」阿Dee續稱：「被困15日內，日日食足三餐，好得閒，冇人轉介我戒毒，唔知做乜。捱過呢兩星期，返到香港就繼續落D（的士高）玩，繼續揩嘢。」<br>青年協會荃灣及葵涌外展社工隊單位主任陳文浩指，公安這次高調掃蕩深圳娛樂場所，相信有助阻嚇青少年北上，他歡迎特首早前提議將在內地因吸毒被捕港青資料送交香港，待他們遣返香港後提供輔助，希望當局盡快落實執行。他指，過去港方做法是警方拉人落案起訴，社工則自行找個案，若能加強雙方連繫，可望提供較有效的預防濫藥措施。</p></body></html>