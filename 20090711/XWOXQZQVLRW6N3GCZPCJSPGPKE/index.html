<html><header><meta charset="utf-8"><title>o靚模遭抨擊　周秀娜落淚莊思敏：啲女仔走光都唔拘</title></header><body><h1>o靚模遭抨擊　周秀娜落淚<br>莊思敏：啲女仔走光都唔拘</h1><p>近日盛傳蔡卓妍（阿Sa）將會加盟男友鄭中基的金牌大風做太子妃，前晚阿Sa邊笑邊否認傳聞，還強調「喺呢個池塘游得好開心」，向英皇大派定心丸。同場的莊思敏、周秀娜與其8位師妹等就談及模是非，莊思敏狠批模性感踩界，更直斥她們「走光都唔拘」。</p><p>蔡卓妍、周秀娜、莊思敏、陳柏宇、8位o靚模兵團：A.Lin、HaileyC.和「新邦民女」陳嘉寶（Anjaylia）等前晚到銅鑼灣出席「加州紅芝華士唱天光Party」活動，唱K大使阿Sa擔任啟動禮嘉賓。</p><p>阿Sa否認做太子妃</p><p>由於日前有消息指阿Sa將過檔到男友鄭中基的金牌大風公司，更被形容為太子妃，前晚她邊笑邊指很激氣，她說：「完全吹水唔抹嘴，我同公司份約仲有好一段時間，大家關係好好，相處融洽，亦都冇走嘅打算。我喺呢個池塘游得好開心，冇諗過游出大海，根本就冇呢件事。」<br>前晚除吸引了不少歌手到場外，就連一班模特兒和o靚模也來踩場，身為o靚模前輩的莊思敏對近日的o靚模是非也有感而發，特別是網民對o靚模的攻擊性留言，她說：「佢哋太性感，畀人唔好印象，好易踩界畀人誤會同爭論，所以無可厚非會畀人話。家啲女仔好似走光都唔係問題，但其實女仔要識保護自己，所以我好懷念以前馬詩慧、琦琦嘅年代，家影一輯就已經話係model，一陣連10歲小妹妹都着泳衣行街呢。」</p><p>周秀娜網上受攻擊</p><p>同場的周秀娜坦言曾在網上發現攻擊自己的說話，曾為此落淚，但她覺得隨着年紀漸大，終有一日會脫離o靚模行列。反而周秀娜的8位o靚模師妹HaileyC.和Anjaylia等就似乎要與o靚模兩字劃清界線，對於facebook的反o靚模聯盟，HaileyC.煞有介事說：「我覺得唔係講緊我哋，都冇特別講邊個，係平常心工作。」<br>此外，早前因獻唱時一舉成名的陳柏宇，前晚穿上灰黑色牛仔褲的他，下體就未見有任何異樣，但他站在柱旁影相時卻不慎露出boxer內褲。<br>採訪：李珮洳<br>攝影：彭琮然</p></body></html>