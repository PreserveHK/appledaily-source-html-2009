<html><header><meta charset="utf-8"><title>環遊世界：攞登山證書威威</title></header><body><h1>環遊世界：攞登山證書威威</h1><p>7月一到，又係日本富士山登山季節。咁辛苦上到山頂，除咗狂影相之外，仲有多一個方法紀念呢個風光時刻──攞證書。為鼓勵遊客登山，山梨觀光機構打從06年開始向外籍遊客頒發富士山登頂證明書，聽聞每年頒出七百張有多。今年當局唔單止重新設計證書，仲會喺網頁上公佈登頂者的姓名及國籍，等遠方親友都可以見證你的威水事。想攞富士山證書，方法好簡單，只要在山頂影一張相，填妥個人資料，再電郵至山梨觀光機構就搞掂，你可以從日中英韓四種語言中揀一種。提醒各位，富士山登山季節到8月底完結，如要計劃行程，現在就差唔多係時候喇。<br><br>記者：劉嘉蕙<br>社團法人山梨觀光推進機構<br>網址：http://www.yamanashi-kankou.jp</p></body></html>