<html><header><meta charset="utf-8"><title>湊女兩年　下月返TVB拍劇陳慧珊、馬德鐘再續前緣</title></header><body><h1>湊女兩年　下月返TVB拍劇<br>陳慧珊、馬德鐘再續前緣</h1><p>陳慧珊3年前嫁給經理人鍾家鴻（Mike），誕下女兒Mira，專心相夫教女，不過她近日戲癮發作，已答應無綫出山拍劇，與6年前曾合作拍《衝上雲霄》的馬德鐘續前緣。今次獲無綫重金禮聘，陳慧珊數十萬酬勞袋袋平安。</p><p>陳慧珊06年與相識11載的經理人鍾家鴻在美國結婚，翌年誕下可愛B女Mira，在這兩年間，她全職湊女為樂，如今女兒已兩歲，她希望女兒學識獨立，所以考慮出山拍劇。</p><p>「想囡囡獨立」</p><p>稍後陳慧珊會參演由潘嘉德監製的無綫劇集，與馬德鐘再續前緣，因為他們在6年前合作拍《衝上雲霄》，雖然二人在劇中結成夫婦，但最後馬德鐘因車禍而陰陽相隔，不少觀眾對結局感到遺憾，今次未知無綫會否讓他們再續前緣？<br>陳慧珊在無綫所拍的劇集一向有收視保證，其中《鑑證實錄》、《妙手仁心》及《衝上雲霄》等均有好成績，據知今次她回巢拍劇穩袋約數十萬酬勞，陳慧珊前晚接受電話訪問時說：「我離開咗無綫6年，其間有兩年要全程湊女，不過我都有接拍電影《保持通話》同《神探》，我同無綫關係良好，之前無綫有7個劇本畀過我，不過因為時間唔啱拍唔成。」問到她的丈夫是否支持她復出？她說：「我都冇退出過呢行，我同潘嘉德、馬德鐘喺《衝上雲霄》合作過，之後都冇合作，我家放心拍劇，因為想囡囡學吓獨立，我自己都要再見識吓，之前囡囡好黐身，不過佢好聰明又叻，我哋培養咗互相信任，我出街佢已經唔再喊。」
</p><p>「希望生多個」</p><p>提起囡囡，陳慧珊一副有女萬事足的模樣，她正考慮再添多一名寶寶，她笑說：「我希望再生多一個，仔女都冇所謂，其實湊BB係一份挑戰性好大嘅工作，仲難過拍劇。」<br>監製潘嘉德接受電話訪問時說：「家我忙緊《王老虎搶親》，所以新劇有好多嘢未落實，仲要再度，8月就開工，係一套輕鬆溫情喜劇。」陳慧珊在劇中飾演一名在少女時代，因不滿石修飾演的風流爸爸而離家出走，其後她自力更生。馬德鐘扮演一名警務人員，與陳慧珊初時水溝油，後來才產生感情。<br>採訪：陳寶明</p></body></html>