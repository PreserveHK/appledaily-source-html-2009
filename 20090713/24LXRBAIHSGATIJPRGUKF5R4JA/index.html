<html><header><meta charset="utf-8"><title>馮仁昭四圍超：祖兒俾志雲寸整過 - 馮仁昭</title></header><body><h1>馮仁昭四圍超：祖兒俾志雲寸整過 - 馮仁昭</h1><p>容祖兒同陳志雲噚日喺馬鞍山出席商台活動「十人巷」，大談拍廣告經歷，祖兒話初入行曾拍攝美容產品廣告，當時佢着住樽領衫，竟被廣告商要求拉低衫領，驗證佢係咪「整過」，陳志雲笑住話說：「因為你整過嘛！」暗寸佢嘅整容傳聞。祖兒又講古天樂嘅輪胎廣告對白，笑爆全場。
</p></body></html>