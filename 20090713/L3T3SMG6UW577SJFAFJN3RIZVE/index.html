<html><header><meta charset="utf-8"><title>青心直說：一廂情願最危險 - 胡孟青</title></header><body><h1>青心直說：一廂情願最危險 - 胡孟青</h1><p>在《金融心理學：驅動股市的真正力量》（ThePsychologyofFinance）一書中，作者拉斯．特維德（LarsTvede）以一則智慧格言為起點，帶出「知己知彼」的重要。在投資市場，研究人類行為及市場心理變化，許多時較考量股票本身所擁有之基本因素更關鍵，起碼對股價短期波動的力量，提供了不少線索。<br>正如我們研究大孖沙行為背後的動機，例如在路人皆見不停增持的背後，是否真心想大家前仆後繼爭相同坐一條船，當你上船的時候，這條船又真的肯開行，然後在你未預知的渡頭稍事休息，你隨時上落無任歡迎。<br>只是，你並不知道這條船原來停過幾站之後，船長原來又想再由起點從頭再載客登船，一廂情願的你只見到有頭有面嗰一位一直在船上，卻沒有留意原本坐在船上者已陸續上了岸。終於你上前一看，你所認識的他，原來只是其中一個投影，而諗番轉頭，事實上他未曾親自邀請過你登上這條船時，有否懷疑自己是否真的想得太多了？</p><p>大孖沙增持僅短期刺激</p><p>近期市場上真的屢屢出現二仔底死跟指標，但選擇死跟之前，應先判別自己個底有無人家咁厚，就好似07年、08年跟四叔及近期彤叔的例子，還有我們看到的是路人皆見的一面，全部披露在人前的景象究竟又是不是全部呢？<br>究竟跟四叔買現貨者，有否考慮到對方有否同時以期指做對冲，就算無做對冲，輸光成個組合的後果都可能只係唔開心一陣，而二仔底就一個唔覺意有咩差池可能慘到要瞓街。<br>而跟彤叔作指標者，人家增持的背後是想引你還是真的想益你，你到底搞清楚未？因此唔好當有名有姓有頭有面嘅就一定會係你嘅福星，人家增持減持係事實，肯定對股價產生短期刺激，惟長期走勢還得視乎公司造化與市況，少一樣都唔掂。就好似早前有公司又改名轉型，但係根據同一間公司以往嘅紀錄，路人皆見佢未成功過，寫完文章到結尾都只係擺明希望佢今次得啦，竟然被視為一種推介，究竟是求冧巴若渴已到了飢不擇食的地步，抑或是先入為主誤解原文本意？無人會認自己蠢，尤其係香港人，日後再在本文找到任何冧巴千祈千祈唔好跟，費事煩。<br>胡孟青</p></body></html>