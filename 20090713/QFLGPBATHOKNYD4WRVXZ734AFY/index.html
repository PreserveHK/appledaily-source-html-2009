<html><header><meta charset="utf-8"><title>走光寫真書展前搶閘周秀娜變露暈娜</title></header><body><h1>走光寫真書展前搶閘<br>周秀娜變露暈娜</h1><p>懶理逾3萬網民怒吼趕o靚模出書展，胸軍部隊周秀娜、Kama、Ecupbaby等近日肉搏連場為寫真造勢，令o靚模一姐Angelababy都要「外洩」deepV寫真照挽聲勢。為免落後，周秀娜即發放噴血照益街坊，結果掀起露乳暈疑雲，周秀娜竟變「露暈娜」。</p><p>現年24歲擁有32D噴血身材周秀娜（Chrissie），又肯搏肯露，在中環穿比堅尼拍廣告夠晒出位。為迎戰本月22日舉行的香港書展，眾o靚模不惜扭盡六壬搶客谷寫真，繼有Angelababy（楊穎）超deepV泳裝照外洩，又有Kama（羅凱珊）半裸出浴照流出，Chrissie也一樣出位，向外發放於塞班島取景的處女寫真《KissyChrissie》唧胸照。</p><p>「可能係有啲錯漏呀」</p><p>其中一輯周秀娜穿露奶三點式襯褻衣，俯身唧胸玩水照雙峯更搖搖欲墜，胸前兩點危危乎，有幾張更懷疑露出乳暈，如此博盡谷銷量，就知道o靚模寫真惡鬥有幾激烈。其實日前周秀娜已就疑似走光照回應：「影嗰陣時其實我身邊好多人睇住，同埋我有打底，可能係有啲錯漏呀，哈哈。」有網民看完走光照後表示：「睇完啲相搞到我都想買番本呀！」<br>就疑似走光照片一事，問及經理人公司負責人Roy，他說：「唔會嘅，我哋發相時睇過晒做好審查，而且拍攝過程好小心，做足防走光措施，有乳貼同加墊，應該唔會走光，或者係視覺上嘅錯覺啫。」<br>為拍處女寫真，其經理人公司花10萬租用潛水艇拍攝，昨日周秀娜接受電話訪問，表示男友也大讚她影得靚。不過面對逾三萬網民群起反對o靚模入侵書展，昨日周秀娜出席港台活動時也說：「又唔係一定話我。我都鍾意睇書，各人有唔同口味，書展係可以容納唔同類型嘅書籍，我嘅寫真係想將陽光同藍天白雲嘅開心感覺畀大家睇。」她又謂不希望大家戴有色眼鏡看o靚模，並說這只是一個代號，不覺有貶意。</p><p>七模闖旺角群情洶湧</p><p>此外，周秀娜師妹、由裴殷（A.Lin）等八模組成的o靚模兵團昨日殺入旺角，宣傳寫真集《Girl'slookbook》，DaDa（盧頌之）因開工缺席。現場逾50名fans一早到場，加上圍觀市民眾多，活動後更群情洶湧，眾o靚模無法擠上保母車，惟有改搭的士。打扮最性感的A.Lin說：「我做足防走光措施，fans都好乖，唔怕會有人亂摸。」<br>對於網民反o靚模，陳煦晴（HaileyC.）即劃清界線說：「應該唔係話我哋，有人支持就梗係越多越好。有不足我哋會改善，希望大家畀啲空間佢哋啦。其實一睇就知唔係講我哋，所以唔擔心。」擺明唔妥同期寫真對手《夏之盛放》劉欣宜（ECupBaby）、鍾蕙芝（Lavina）等o靚模。據知8模寫真已三度加印，書展期間會推出特別加厚版。雖然網民反對o靚模在書展搞握手會，但她們仍冇有怕：「都知道fans想多啲見到我哋，所以書展期間可能會增加握手位同影相位。」<br>採訪：馬建華、藍文浩<br>攝影：林德雄、仇志德</p><p>話你知：o靚模寫真混戰</p><p>周秀娜《KissyChrissie》$98<br>賣點：內衣、三點式泳衣<br>推出日期：本月22日<br><br>Kama《MySecretAlbum》$88<br>賣點：號稱半裸出浴<br>推出日期：本月22日<br><br>Asa及Annabella《SALALA's》$88<br>賣點：面口新鮮<br>推出日期：本月22日<br><br>Angelababy《MissAngelababy》$128<br>賣點：高貴look<br>推出日期：本月21日<br><br>美味天使《TasteofAngels》$128<br>賣點：六種味道，三點式<br>推出日期：本月17日<br><br>八模《Girls'LookBookVol1.2書展終極版》$68<br>賣點：大堆頭、青春<br>推出日期：已出版<br><br>ECupBaby、Lavina等《夏之盛放》水着寫真$68<br>賣點：3E暴族噴血身材<br>推出日期：已出版<br><br>資料來源：《蘋果》資料室</p><p>一網講盡：3萬人反o靚模VS200電車男</p><p>嫩口o靚模趁書展胸群而出賣寫真，電車男引頸以待。為免銷書場變肉檔，一眾愛書人在facebook建立群組，聯署將o靚模踢出書展，短短一星期反o靚模群組已有逾3萬網民加入。電車男們迅速反擊，在facebook開設反反o靚模群組，更力撐謂：「寫真集絕對是屬於書的一種，主角們只是身體力行去sell自己嘅努力，為何其他所謂有文化之士要趕絕她們呢？」截至昨午成員未過200人，暫未成氣候。反觀討論區就熱鬧得多，更提升至文化自由及道德層面爭論，開足99版，有1,470個回應，估唔到齋講已經咁㷫。</p></body></html>