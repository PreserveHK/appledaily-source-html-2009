<html><header><meta charset="utf-8"><title>隔牆有耳：梁淑貞變面　讀臨別贈言 - 李八方</title></header><body><h1>隔牆有耳：梁淑貞變面　讀臨別贈言 - 李八方</h1><p>臻美黃乾亨學校今日易主，被福建幫收歸旗下，只可怨辦學團體臻美機構唔生性。備受批評嘅校監梁淑貞噚日搞搞新意思，透過YouTube發放短片自辯。之前佢畀人嘅感覺係個樣好惡，但噚日佢竟然化咗個妝，搽綠色眼影，又紅唇烈燄，用柔和語調宣讀移交聲明，又不時露下笑容，「變面」技巧一流。<br>不過，佢雖然面目改變，但怨氣未消，聲明內容同以前所講嘅差唔多，例如話佢自動交出辦學權，係唔想內耗，又話自今年做咗校監之後，面對連串攻擊和抹黑，又話傳媒對佢只有負面報道，講到好慘咁。上呢度有得睇 http://www.youtube.com/user/pcasepost#play/uploads </p></body></html>