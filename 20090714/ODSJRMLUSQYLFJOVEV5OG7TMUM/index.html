<html><header><meta charset="utf-8"><title>RaceSM女人味鞭退o靚模</title></header><body><h1>RaceSM女人味鞭退o靚模</h1><p>【09書展星戰場　22/7-28/7】o靚模當道，個個以水着寫真攻陷書展，2R的Race（黃婉佩）無懼這股o靚潮，以熟女姿態應戰，並以噴血寫真集殺出重圍，知己知彼，Race擺明走高檔路線吸納另類書蟲。</p><p>今年書展，o靚模盡出，女子組合2R的Race無懼搶食，也趁此推出性感寫真集《RforRACE我．黃婉佩》，實行以熟女魅力，強撼賣肉o靚模。Race的寫真集訂價98元，她還情商胞姊Rosanne（黃婉君）友情客串，姊妹花在鏡頭前大玩SM，極盡誘惑。</p><p>家姐客串施虐</p><p>姐客串施虐<br>Race表示寫真集的賣點有別其他o靚模，她說：「o靚模嘅寫真集多數係着泳衣，但我嘅同佢哋好唔同，主要係賣highfashion，我走嘅路線都同o靚模好唔同，我比佢哋有女人味，而且無論衫同甫士，都好似一本時裝雜誌。」<br>當中Race也有谷胸上陣，決心把昔日鄰家女孩形象洗掉，胞姊Rosanne更力撐到底，兩姊妹除了鬥性感，Rosanne又拿着皮鞭作狀打雙手被綁起的Race，意識大膽。</p><p>叮囑向佐買書</p><p>問到Race可會送寫真集給緋聞男友向佐？她說：「係朋友梗係自己買，支持我嘛。」Race視寫真集是自己的BB，她花了數月時間孕育，她說：「全本書由構思、意念同形象，我全部都有參與畀意見，我哋除咗喺香港影相，仲去咗澳門同新加坡，由於全部啲衫都好靚，所以本書嘅成本約200萬。」Race將於本月24日親到書展為自己的心血結晶造勢，並舉行簽名會，近距離接觸fans。<br>採訪：比華利</p><p>話你知：非o靚書展求存</p><p>一眾o靚模狂野谷胸拍寫真，其他中女或玩高貴的女星也被迫性感谷書，力求在書展分一杯羮。</p><p>黃婉佩《RforRACE我．黃婉佩》　年齡：26歲<br>賣點：首度三點式示人<br><br>傅穎《我會快樂的》　年齡：24歲<br>賣點：第三本繪本散文集，感情經歷<br><br>鄧麗欣《陪著我走》　年齡：25歲<br>賣點：首本愛情小說，隨書附送同名CD<br><br>蕭希榆寫真集　年齡：30歲<br>賣點：褻衣濕身誘惑加32D上圍<br><br>羽翹《TheSweetest~Ava純白之羽》　年齡：24歲<br>賣點：處女寫真，沙巴取景，人靚景靚<br><br>椋名凜《Kiss》　年齡：33歲<br>賣點：Ecup身材及postcard<br><br>HotCha《3x39℃》　年齡：平均20歲<br>賣點：賣青春靚相，附有三點式玉照<br><br>葉翠翠《我和你》　年齡：27歲<br>賣點：分享個人養狗經歷<br><br>江若琳《小公主浪跡天涯》　年齡：21歲<br>賣點：日記形式介紹旅程點滴<br><br>北京小姐蔣欣妍《DeepV》　年齡：24歲<br>賣點：34D身材，全裸封面照<br><br>資料來源：《蘋果》資料室</p></body></html>