<html><header><meta charset="utf-8"><title>衫字經1：書展前哨戰　八o靚模變衫模</title></header><body><h1>衫字經1：<br>書展前哨戰　八o靚模變衫模</h1><p>今夏香港奇景，必數o靚模霸佔雜誌封面報紙娛頭兼強攻書展。雖然網民發起反o靚模大聯盟，不過講句公道說話，這班o靚模未「成形」前，一直與我們報章雜誌記者合作無間，熟口熟面充當Fashion&amp;Beauty模特兒。今日，八模做回老本行，一切從「衫」開始。<br><br>記者：吳美美<br>攝影：伍慶泉<br>Makeup︰WillOr（http://hk.myblog.yahoo.com/willormakeup）<br>Hair︰Zap@Chin.G<br>Wardrobe︰H&amp;M（21109546）<br>Location︰馬可孛羅香港酒店（21130088）</p><p>Anjaylia</p><p>個個都是經驗模</p><p>大眾記不起這八位o靚模名字，身為記者的我又怎可以記不起？在背了N次之後，小記終於記牢了，也認得出了。八位少女，各有性格氣質，雖然年齡是「o靚」，但不覺她們型不起，並不是只穿上泳衣才有看頭。小記不怕承認，事前知悉要影「o靚模」，即怕她們有公主病、不懂擺Pose、口才不好。點知剛剛相反，表現好到小記同攝影師齊齊大讚醒目。<br>當然，o靚模着衫方面最輸蝕是身材，高度比正統Model差得遠，所以拍照時大都只集中上半身。今輯「Girls'LookBook之八o靚模變衫模」，就是希望一改她們單純的少女形象，收起一向笑容及水着，選衫以One-piece、短裙及背心為主，盡量切合她們的身形比例。</p><p>八個女生N個墟</p><p>八個少女圍埋，唔講吓衫字經又點得呢？她們的心水店舖都是後生女的熱門之選，例如H&amp;M、2%、i.t，但就各有心頭好。例如DaDa最鍾意買鞋，特別是高踭鞋，之前買了一對Laced-upOpen-toe高踭鞋，姊妹們都跟風購入；HaileyC.就愛飾物，經常周圍搵某些只此一款的飾物，至愛民族款式；AnnieG.對帽情有獨鍾，今季大手買入紳士帽，不同顏色都入；反觀A.Lin就鍾意買眼睫毛液，每日可能會拎三支出街，極力推薦CLINIQUE睫毛液喎！<br>咁着衫方面呢？Evelyn及Anjaylia就大讚Crystal有Taste，着衫好有自己Style，而且懂得配合場合着衫；而Isabel就覺得Evelyn着得好可愛，經常着的粉色系都好襯佢。似乎八位少女好清楚自己適合甚麼，並非人云亦云地跟風，脫離o靚模變潮模指日可待！</p><p>Evelyn</p><p>粉紅色連身裙$299、仿皮草披肩$129、藍色大花頭飾$39.9</p><p>DaDa</p><p>粉紅色公主袖衫$149、牛仔布Leggings$199、黑色蝴蝶結Belt$59.9</p><p>HaileyC.</p><p>黑色斜膊緊身衣$149、黑色泡泡裙未定價、金色腰帶$99</p><p>IsabelL.</p><p>彩藍色拉鏈衫未定價、牛仔布短裙$199、粉紅色腰帶$69.9</p><p>Crystal</p><p>杏色拉鏈背心$299、灰色高腰裙連Belt$249、羽毛頭飾$39.9</p><p>A.Lin</p><p>鉚釘牛仔背心未定價、藍色高腰裙連Belt$249</p><p>Annie</p><p>彩藍色TubeDress$349、防寒軍帽$69.9</p><p>後記︰</p><p>正所謂三個女人一個墟，所以，八個少女共處一室，只用「墟」形容係唔夠嘅，或者用「街市」會比較貼切。不過，小記今次做得好開心，因為八位都表現得好專業（發誓我無收錢），拍攝時間是低於預算完成，印證唔係所有o靚模都只靠外表，亦唔係單純地靠「拋胸」搵食。喺度，衷心同八位少女講句：繼續畀心機啦！不過下次可唔可以靜啲？</p></body></html>