<html><header><meta charset="utf-8"><title>莫可欣榮升慧妍會長</title></header><body><h1>莫可欣榮升慧妍會長</h1><p>莫可欣剛接替楊婉儀成為慧妍雅集新一屆會長，昨日她與楊婉儀、陳法蓉、何傲兒及朱凱婷等，在又一城出席「NaturalBeautyInHereX慧妍雅集」活動，推動環保及公佈將義賣限量環保袋。新任會長莫可欣說：「今個月1號正式上任，心情好緊張，因為家冇工返，湊女同幫慧妍做嘢都應付到，我想多做公益事，以身作則啟發個女，不過老公（方中信）都有啲微言，但我希望佢明白為社會好應出一分力，我答應佢會分配好時間。」</p><p>楊婉儀不捨</p><p>楊婉儀則說：「卸任真係有啲唔捨得，做得好開心，不過家小朋友仲細，想多啲時間陪佢哋，為咗可以同仔女溝通，啱啱報讀咗兒童發展過程心理學課程，希望學到啲適應對方成長過程學問。」<br>採訪、攝影：魯萍</p></body></html>