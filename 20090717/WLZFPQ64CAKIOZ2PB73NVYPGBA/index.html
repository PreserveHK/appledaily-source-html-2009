<html><header><meta charset="utf-8"><title>衫字經2：圍撐港牌新貨</title></header><body><h1>衫字經2：圍撐港牌新貨</h1><p>作為香港人梗係要撐港牌！趁家陣經濟都未見起色，不妨支持一下本地製作，搞番旺個市。普通一件新貨Tee都係二百零蚊，通常啲Print都比較特別同有Meanings，唔似得大牌子咁清一色。雖然有時質地未必及得上外國Brands亦在所難免，但比起以前已經大有進步，都可以話平靚正，有款有質素。</p><p>（左）MCBoy黑×螢光桃紅MeshCap$250（e）、NumberLock黑色圖案Tee$280（e）<br>（中）MCBoy藍白色MeshCap$250（e）、NumberLock白色圖案Tee$280（e）<br>（右）MCBoy黑×螢光黃色MeshCap$250（e）、MCBoy黑×螢光粉紅Tee$250（e）</p><p>PrintTee繼續熱爆</p><p>今個Summer多個港牌都推出圖案Tee，大部份都係淨色撞鮮色圖案，睇落好醒神。如果唔太鍾意着Tee的話，薄身嘅PlainShirt都唔錯，記者就睇中adlib藍色Patchwork短袖恤衫，襯番斜布短褲加布鞋，一流！最緊要係夠通爽，唔使貼住晒個身。RVSR嘅圖案就好搞鬼，襯埋NeonColours勁有夏日色彩。</p><p>由零開始做郵差</p><p>記者身邊好多男性朋友都好Extreme，一係就完全唔帶袋出街，一係就揹鬼咁大個袋，連我都差唔多裝得落！今次呢批新貨記者推介StartFromZero嘅MessengerBag系列，貪佢夠大，暑假入Camp或者去三幾日旅行都得。但切記身材較矮小嘅就唔好揀呢款，揹Backpack好過，因為睇落未必Carry到。</p><p>喝茶愛美麗</p><p>Winkie：「一向覺得自己嘴唇薄，所以好鍾意買嘴唇產品，覺得搽完LipGloss會有豐唇效果。我特別鍾意鮮色唇膏同LipGloss，例如shuuemura同M.A.C嘅唇膏唇彩，成日都買到成袋都係。」</p><p>Crystal：「以前鍾意用橙色胭脂加Nude嘴，但入行之後發覺上咗粉塊面無光澤，所以就周圍搵適合自己嘅胭脂。最近日日搽粉紅色胭脂，覺得面色紅潤好多，特別推介shuuemura胭脂，好易用，一掃即上色。」</p><p>查詢：</p><p>（a）adlib（31713131）旺角潮流特區地庫B10舖<br><br>（b）Alliance（31079108）旺角潮流特區地庫B1舖<br><br>（c）Crossover（23804833）旺角潮流特區地庫B22舖<br><br>（d）DoubleBrother（31124337）旺角潮流特區地庫B25舖<br><br>（e）ILoveHea（25738308）尖沙嘴加連威老道30號1樓<br><br>*以上新貨亦於POPCORN有售</p></body></html>