<html><header><meta charset="utf-8"><title>日牌內膽二折</title></header><body><h1>日牌內膽二折</h1><p>夏天買Bra特別多，事關又到小背心、Tubedress、Offshoulder等出場時，自然需要添置不同內膽配襯。今日介紹必能滿足各位熟女少女的掃貨慾望，兩大日牌內衣Wacoal和UneNanaCool均以最低二折益街坊，買多幾套都唔肉赤！<br><br>記者：葉雪芯<br>攝影：譚盈傑<br>Model：CarolYeung<br>Makeup&amp;Hair：EmmanLi　<br>鳴謝場地提供：蘭桂坊酒店（35189688，中環雲咸街33號）</p><p>功能與外貌兼備</p><p>如果日本牌子內衣一向是各位心水的話，必要數連濱崎步都力撐的王牌Wacoal，內衣功能多，而且仲有樣有內涵，款式齊全，加上價錢夠誘惑，胸圍大部份減至半價，襯褲更加平至$20有找。今次減價貨當中有不少是長青熱賣系列，例如夏日熱情顏色為主的Salute系列、走可愛少女路線的JuniorBis和招牌玫瑰花刺繡的L'ge系列。還有其中最值得推介的MagicX機能塑身內衣系列，Cutting和布料均可改善胸部線條，收緊腰腹以及提升臀部曲線，吊橋胸托設計於承托後仲有即時豐胸和撫平背部贅肉線條的效果，半價買齊咁多功效的內衣，計落條數都幾抵。</p><p>少女攻靚帶Bra</p><p>或者少女會略嫌Wacoal內衣太成熟，可考慮同在減價列且主打少女風格的UneNanaCool，大割引最低三折有交易，款式更加多到你眼花，而且Pattern大多東瀛風味十足。提提你，當中不少款式均以波浪Ruffles花邊作肩帶，即使穿露膊裝都可一樣襯得靚！</p><p>查詢：</p><p>a.Wacoal內衣開倉<br>日期：即日起至7月21日<br>地點：銅鑼灣崇光百貨9樓特賣場<br>查詢：28113202<br><br>b.UneNanaCool內衣開倉<br>日期：即日起至7月28日<br>地點：太古太古城中心302A號舖<br>查詢：25136910</p></body></html>