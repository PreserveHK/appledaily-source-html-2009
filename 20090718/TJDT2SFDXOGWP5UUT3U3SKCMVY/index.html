<html><header><meta charset="utf-8"><title>鬧長發冇志氣　列窮人榜第6詹瑞文嘲o靚模冇料到</title></header><body><h1>鬧長發冇志氣　列窮人榜第6<br>詹瑞文嘲o靚模冇料到</h1><p>詹瑞文前晚於會展舉行「笑林十八窮人唱GAG會」，唱盡有錢人、藝人、o靚模及特首，他更即場公佈世界窮人榜頭7位排名，曾蔭權、黃長發、三奶Karen也榜上有名，o靚模更因冇料到而入圍。</p><p>由詹瑞文及組合朱凌凌合作演出的「笑林十八窮人唱GAG會」，前晚於會展舉行，吸引了袁詠儀、張智霖以及伍詠薇捧場。阿詹表示作為一個窮人要有18項條件，當中包括：冇志氣、冇前途、冇面子、冇自信、冇機會、冇能力、冇目標、冇理想、冇心機、冇厘頭、冇嘢做、冇生意、冇人理、冇朋友、冇揸拿、冇料到、冇guts以及冇嚟到。</p><p>笑特首冇能力</p><p>阿詹更公佈窮人排行榜，排行第7位的是o靚模，因為一班o靚模的問題所在是冇料到，也都不知自己做甚麼；第6位是黃長發，他笑言阿發本來是二人組合，但現時列入窮人之列是因為冇志氣；緊接第5位的是三奶Karen（李姿霆），他說：「佢嘅情況好嚴重，家真係冇揸拿，本身有鞋王照，家連鞋都冇得挽。」<br>第4位是陳水扁、第3位是米奇，第2位是曾蔭權，阿詹說：「曾蔭權衰乜，咪係冇能力、冇guts、冇料到、冇人理、冇自信同冇嚟到。」</p><p>寸古巨基轉會</p><p>另外，阿詹於騷上唱盡有錢人因金融風暴而身家大縮水，他說：「福布斯好×街，每年整呢啲榜睇吓啲富豪身家跌幾多，大家睇到何鴻燊身家跌不知幾開心。」他又將古巨基轉會一事開玩笑，他說：「有個人本身喺好多金牌嘅公司跳去英國殖民地公司。」接着朱凌凌成員陳文進就扮演基仔的小動作及唱腔，之後他模仿郭富城時，台下觀眾掌聲雷動。<br>採訪、攝影：卓寶花</p></body></html>