<html><header><meta charset="utf-8"><title>盧巧音懷孕食詐糊</title></header><body><h1>盧巧音懷孕食詐糊</h1><p>名模Jocelyn與盧巧音（Candy）昨日出席灣仔會展舉行的「避好啲」避孕安全活動，問盧巧音平時是怎樣避孕？她說：「多數係男友做避孕，自己太懶。」她又謂試過虛驚，她說：「有一次成三個月都冇嚟，但嗰排又冇拍拖，原來係壓力太大，平時都唔準，醫生開咗避孕藥畀我，家都有keep住食。」談到何韻詩日前直認同性戀，Candy說：「我冇睇報紙，開心就OK，佢答咗舒服啲，如果係我未必會講出嚟。」</p><p>Jocelyn自保</p><p>Jocelyn就因為經痛而服避孕藥，她說：「兩個人都有責任保護對方，唔想發生意外，年輕人都要保護自己。」此外，擔任司儀的梁慧恩（Viann）談到吳佩慈的男友Peter發聲明否認腳踏兩船，Viann說：「件事已經過去，我都會祝福佢哋生活愉快，不過我唔想有人歪曲事實，唔想食死貓。」<br>採訪：LawWaiMan<br>攝影：DickyChan</p></body></html>