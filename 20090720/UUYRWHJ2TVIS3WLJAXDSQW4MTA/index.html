<html><header><meta charset="utf-8"><title>窩輪搏擊：16912上升潛力大 - 俊樺</title></header><body><h1>窩輪搏擊：16912上升潛力大 - 俊樺</h1><p>花旗股市上周五落過8674，反彈回8743收市，升32點，個勢一啲都唔曳，最重要係上禮拜花旗股市只對好消息敏感，即係話大戶短線要推個市上去。<br>港股走勢都好好，外圍嘅ADR普遍上升，今朝應該可以延續升勢，睇啲重磅股嘅走勢，今次升破19000關應該冇問題，短線有機會試20000關。<br>兗煤C輪16912：兗煤（1171）上周五收10.38元，升4.3%。股價突破3條短中期平均線，有大成交配合，若升破11.70元睇13元，可以諗吓隻C輪16912。<br>隻輪現價26.5仙，2010年1月20日到期，行使價9.88元，溢價20.7%，引伸波幅82.9%，槓桿率3.9倍（有效2.5倍），正股升上13元，16912有機見45.3仙，升7成，正股跌穿9.50元，就沽咗隻輪止蝕。<br>俊樺</p></body></html>