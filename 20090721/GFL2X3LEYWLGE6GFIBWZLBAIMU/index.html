<html><header><meta charset="utf-8"><title>窩輪搏擊：平保勢強吼15416 - 俊樺</title></header><body><h1>窩輪搏擊：平保勢強吼15416 - 俊樺</h1><p>承接上個禮拜嘅升勢，港股噚日一舉突破19000關，而且越升越有，埋單計數，恒指升近700點，報收19502，貼近全日高位，成交777億元，已經算唔錯。<br>恒指突破19000之後，股民入市嘅信心應該大好多，後市將挑戰二萬點。<br>昨日上升嘅股票唔少，有勢嘅大價股可以吼吓保險股，平安保儉（2318）走勢靚，可以諗吓隻C輪15416。<br>平保C輪15416：平保昨收65.50元，升10.2%。技術走勢好強，有機會見78元，C輪15416現價19.4仙，2010年6月29日到期，行使價53.08元，溢價10.6%，引伸波幅54.4%，槓桿率3.3倍（有效2.5倍）。<br>正股升上78元，15416有機會升上29.3仙，正股跌穿60元，就沽咗隻輪止蝕。<br>俊樺</p></body></html>