<html><header><meta charset="utf-8"><title>百人街頭揀書展心水Angelababy攞頭彩贏周秀娜</title></header><body><h1>百人街頭揀書展心水<br>Angelababy攞頭彩贏周秀娜</h1><p>【09書展星戰場-明日舉行】明日香港書展正式開幕，o靚模兵團以人肉長城圍剿會展，明星才女又欲分一杯羮。本報昨日進行百人街頭直選，選出讀者最想買的明星書，結果售價$128、全場最貴的Angelababy寫真以28票穩奪首位，雪糕滿胸的周秀娜以18票屈居其後。文字書方面，鄧麗欣憑愛情小說《陪著我走》得8票成小贏家，其死敵傅穎僅得3票，形勢險峻。</p><p>香港書展乃每年的文化界盛事，但今年o靚模大軍胸降會場，除吸引「睇肉家」帶定長短火包抄等待埋身肉搏，又招惹逾4萬反o靚模網民口誅筆伐加靜坐示威，連串風波變相令今屆書展更受關注。記者昨日分別在旺角、灣仔及銅鑼灣作街頭訪問，邀請100名30歲以下的讀者在37本寫真及藝人文字著作中選出心頭好。</p><p>「好有信心可以賣晒」</p><p>雖然經濟不景，但投票結果顯示露得最少兼賣得最貴的o靚界女神Angelababy寫真《MissAngelababy》以28票高踞榜首，大晒32D上圍兼疑似露暈的周秀娜寫真《KissyChrissie》則以18票排第二位，至於半裸出擊的Kama（羅凱珊）及A.Lin等8模同樣得6票並列第三位。<br>支持Angelababy者眾，理由大多是被Baby的外貌吸引，有人謂因該書在巴黎取景故感興趣，不過也有人因其名氣最響而選她，陳小姐說：「其他嗰啲都唔知係邊個，形象又負面。」<br>Angelababy昨日得知在街訪中先拔頭籌忍不住高聲歡呼，她興奮地說：「好開心，有咁多人鍾意，多謝！多謝！希望佢哋睇完本寫真會有驚喜啦。」問她初版印兩萬本可有信心賣完？她說：「有，好有信心可以賣晒，家信心大增，可能會出精裝版，同埋考慮下年再出另一本寫真。」Angelababy的特別版寫真，今日會先在觀塘apm的2%時裝店作首賣，她謂對fans的即場反應十分期待。<br>除了寫真集，今年也有不少藝人在書展推出文字著作，如鄧麗欣（Stephy）、傅穎（Theresa）、狄娜及陳志雲等，綜觀街訪結果，Stephy以8票摘冠，死敵Theresa僅得3票。16歲的李小姐說：「Stephy本書雖然賣100蚊，但又送CD又送USB，仲上埋郵輪影，好抵。」Stephy更在新書中展示了其自畫素描像，擺明向愛畫畫的Theresa示威。<br>此外，周秀娜昨日在尖沙嘴出席新片《死神儍了》開鏡禮，提到有報道指她遭Kama篤爆疑似隆胸，周秀娜說：「唔知，唔清楚，唔係親耳聽到，唔信佢咁講，而且大家都合作過幾次，可能做宣傳。」會否效法屢傳整容的Angelababy公開昔日舊照以示清白？周秀娜謂沒必要。雖然備受抨擊，但周秀娜仍信心十足，之前她曾承諾若寫真銷量過萬便舉行獻吻會，昨日她再次重申承諾仍然有效，絕不食言。</p><p>8模撐師姐真大胸</p><p>至於A.Lin等「8模兵團」昨日在灣仔一時裝店舉行第二次寫真集簽名會，吸引數十名fans排隊，對於師姐周秀娜被指打假波，HaileyC.力撐師姐真材實料。8姝將在書展中推出加厚90頁的特別版寫真集，面對近日的反o靚模行動，她們昨日自稱身份是「平面廣告模特兒」，但翻看寫真集內的「Y世代o靚模港女論」，HaileyC.、DadaLo、AnnieG.及Anjaylia都自認是o靚模。<br>採訪：何永寧、馬建華<br>攝影：陳志嵐、林德雄、陳俊強</p><p>街訪：Stephy文字組居首</p><p>今屆書展明星o靚模大鬥法，黃婉佩（Race）和HotCha也加入戰場出寫真欲分一杯羮。本報記者昨日分別在港九各地邀請100位年輕市民，在37本寫真及文字書中挑選心頭好，結果o靚模元祖Angelababy壓倒性勝出。採訪：吳佩思　攝影：陳俊強<br><br>【寫真組】<br>Angelababy《MissAngelababy》（$128）：28票<br>周秀娜《KissyChrissie》（$98）：18票<br>Kama《MySecretAlbum》（$98）：6票<br>A.Lin、Anjaylia等8模《Girl'sLookBookVol1.2》（$68）：6票<br>美味天使《TasteofAngels》（書展價$98）：2票<br>HotCha《3x39°C》：2票<br>Asa、Annabella《SALALA'S》（$88）：0票<br>Yumi、Melody《MyYumi，MyMelody》：0票<br>Race《RforRace》（$98）：0票<br>曹卓榣《Cc@一個人的初戀》：0票<br>椋名凜《Kiss》：0票<br>蔣欣妍《DeepV》：0票<br>蕭希榆《EyescreamRuby》：0票<br>羽翹《純白之羽》（$68）：0票<br><br>【文字書、相集及影音產品】<br>Stephy《陪著我走》（$100）：8票<br>江若琳《小公主浪跡天涯》（$78）：4票<br>Theresa《我會快樂的》（$68）：3票<br>小儀《DEEgreeOFLOVE》（$68）：3票<br>蘇施黃《阿蘇搵食咭之無敵飯局》（$68）：3票<br>少爺占《小小雪》：3票<br>森美《欠她一只雞蛋》（$68）：3票<br>陳志雲《志雲首選食府》（$88）：2票<br>獎門人及獎老《獎門通勝》（書展價$88）：1票<br>古巨基《古SirIQ王》（$28）：1票<br>黃貫中《顛倒》（$98）：1票<br>艾粒《艾粒電視台1979》DVD：1票<br>卓韻芝《推推推推推推推》（$58）：1票<br>周麗淇《幸福》（$98）：1票<br>狄娜《戰道》（$128）：1票<br>方大同《Life》：1票<br>麥玲玲、懷鈺《女人都是這樣談情的》（$55）：1票<br>葉翠翠《我和你》（$68）：0票<br>吳日言《StarTrekker沖繩》：0票<br>鄺美雲《雲觀世界》（$68）：0票<br>周柏豪《假如我有時光．機》（$78）：0票<br>盧巧音《L》（暫定$100）：0票<br>梁詠琪《小黃花的奇想世界》：0票<br>總數：100票</p><p>為周秀娜抱不平</p><p>女書迷嫌o靚模阻碇</p><p>今年大批o靚模在書展中賣肉出寫真，記者昨日進行街訪，發現女士們對此特別反感，15歲的岑小姐說：「佢哋淨係識賣性感，根本就唔係出書嘅材料。」17歲的陳小姐則說：「佢哋千祈唔好去書展宣傳，阻頭阻勢。我都贊成劃分一個區域畀佢哋賣書。」至於20歲的吳小姐說：「啲o靚模真係睇到好厭，佢哋令書展變質，而且明星sell書都over咗。啲寫真集相多過字，你話我可以學到啲乜嘢？」陳小姐更反問：「我又唔覺得佢哋特別靚，又唔係明星，得個樣，唔明點解可以出書。」但也有讀者認為任何人均有出版自由。</p></body></html>