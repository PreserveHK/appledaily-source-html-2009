<html><header><meta charset="utf-8"><title>八卦風：搶住做貨車司機</title></header><body><h1>八卦風：搶住做貨車司機</h1><p>設計概念嘅成功往往緣於創意夠唔夠，呢架名為"CarGo"嘅貨櫃車仔，我就畀足100分。有討論區就貼出呢架來自AdamSchacter手筆嘅貨櫃車仔圖片，外形同顏色都有啲似SmartCar，佢犀利在可以利用多變嘅軌道同軸距調校出三種唔同變化嘅載貨模式，貨櫃企高可作層架放小物件；斜角度可擺放長物件；平放就載大件重型貨物。加埋細小嘅車身仲方便適應唔同嘅地理環境及交通狀況。有咁可愛有型嘅貨櫃車幫手，我都想搶住做貨車司機。</p><p> http://tw.cooldesignideasblog.net/2009/06/02/variable-type-of-loading-truck.html </p></body></html>