<html><header><meta charset="utf-8"><title>周年減價　買平食材兼有獎抽</title></header><body><h1>周年減價　買平食材兼有獎抽</h1><p>吉之島旗艦康怡店，原來去年7月大裝修，點解會記得？點解關我事？因為佢今個7月有裝修一周年大減價兼抽獎，有平嘢買，中獎可以去澳門睇格蘭披治大賽車，所以咪關我哋事囉！<br>23至29日的減價貨，推介的有日本珍珠提$35.9（約300克）；加拿大小牛有骨牛仔骨$27.9（約454克）；印尼遼參$69.9（約300克），其他尚有壽司、冰鮮雞及急凍新西蘭魚柳都有價減，行一轉買多啲，如果你有Aeon卡，每買夠$300，就可以有一張抽獎券，中獎可以去澳門睇賽車，都好難得㗎！</p><p>查詢：28846888（吉之島康怡店）</p></body></html>