<html><header><meta charset="utf-8"><title>隔牆有耳：煲呔書展抽水 - 李八方</title></header><body><h1>隔牆有耳：煲呔書展抽水 - 李八方</h1><p>六四20周年煲呔避之則吉，書展20周年卻係另一回事。煲呔今日會主持書展開幕禮，為顯示佢都係愛書人，書展開鑼前接受貿發局訪問，表示自己熱愛閱讀，因為睇書比睇電視或電影更能刺激思考。今年好多人去書展追捧o靚模，煲呔就話輪候入場嘅長長人龍，顯示香港人對閱讀有強烈興趣，顯示香港人渴求知識和啟迪，政府鼓勵市民研究和閱讀廣泛題材，有咁多唔同類型書籍選擇，好幸福。</p><p>刨滙豐大班新作</p><p>煲呔透露剛睇完吳曉波分析國企失敗原因嘅《大敗局》，正在睇滙豐大班葛霖嘅《GoodValue》，而近年睇得最多嘅係ThomasA.Kempis寫嘅《MyImitationofChrist》，呢本書塑造佢嘅人生觀。做特首經常公幹，年中上京幾次唔少得，煲呔話每次出trip都會帶《聖經》同行。</p><p>煲呔書單</p><p>最近看的書：吳曉波《大敗局》<br>正在看的書：葛霖《GoodValue》<br>每天都看的書：ThomasA.Kempis《MyImitationofChrist》<br>資料來源：貿發局</p></body></html>