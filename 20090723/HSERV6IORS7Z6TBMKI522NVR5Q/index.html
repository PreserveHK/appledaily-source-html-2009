<html><header><meta charset="utf-8"><title>「唔好笑我」翠翠公開舊照驗整容真偽</title></header><body><h1>「唔好笑我」<br>翠翠公開舊照驗整容真偽</h1><p>【09書展變臉疑雲】<br>今年書展葉翠翠無懼o靚模威脅，推出以流浪狗為主題的新書《我和你》，更懶理之前的整容傳聞，大膽地在書內刊登她讀書時期的照片。只見翠翠的樣貌改變不少，由以前的單眼皮變成現時的雙眼皮，但她強調為做善事，不介意大家舊事重提。</p><p>葉翠翠在今年書展推出一本以流浪狗為題材的新書《我和你》，書內刊登她昔日照片及不少與流浪狗的合照。由於她自05年當選港姐冠軍以來，一直被傳整容，雖然她一直否認，不過在書內的舊照中卻不難發現翠翠的外貌真是改變了不少，若不細心觀察很難發現相中人就是翠翠，特別是她由以前的單眼皮變成現時的雙眼皮，鼻樑位置也有明顯改變，但似乎她無懼被人再次將整容傳聞舊事重提。</p><p>訴說入行低潮</p><p>昨日翠翠到灣仔會展為新書舉行簽名會，獲公司同事陳自瑤、高海寧、徐淑敏和陳倩揚等撐場支持，認真夠面子。雖然今年書展o靚模橫行，但翠翠無懼一班o靚模威脅，寧願再冒被指整容之險，也要為流浪狗做善事，她坦言今次出書歷盡波折，她說：「自己都有想過放棄唔做，想過自資出書，都係為籌款幫流浪狗，所以先繼續做，我投資咗5位數字，裏面都有講自己嘅經歷，唔係講雪藏，係講一啲鮮為人知嘅事，好似入娛樂圈後嘅低潮。」</p><p>「我讀書時影㗎」</p><p>對於書中舊照片令人將其整容傳聞舊事重提，翠翠坦言不介意，她說：「有啲相係我讀書時12、13歲影㗎，係唔係好娘？當然希望唔好將呢啲做焦點，相信大家唔會咁攻擊，唔好笑我，而且要講以前都講過啦。」<br>採訪、攝影：胡比
</p></body></html>