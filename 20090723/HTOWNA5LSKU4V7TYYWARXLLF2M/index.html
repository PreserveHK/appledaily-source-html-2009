<html><header><meta charset="utf-8"><title>隔牆有網：開心樹變身重現校園</title></header><body><h1>隔牆有網：開心樹變身重現校園</h1><p>港大早前將位於中山廣場、有「開心樹」之稱嘅石栗斬咗，因為棵樹受真菌入侵，搶救無效。呢棵樹屹立圖書館外幾十年，被斬令無數師生、校友心有戚戚然，有人喺facebook發起群組，徵集在開心公園大樹下度過時光嘅故事，唔少人喺網上分享關於呢棵樹嘅回憶，有學生更要求校方保留開心樹樹幹，製成桌椅放在校園內，等開心樹繼續陪伴大家。<br>港大地理系講座教授詹志勇支持建議，佢同八方講，石栗樹幹被分割後現存放在室內，待抽乾水份後就可作其他用途，包括製成桌椅，相信不久將來開心樹就會以另一姿態重現校園。雖然開心樹唔能夠繼續為師生遮蔭，不過港大物盡其用，詹教授透露校方正考慮將樹幹切割，可能會造成小擺設，例如紙鎮、門牌，給師生、校友留念。</p><p>中山廣場加建草地</p><p>港大擬種植另一棵樹「節果決明」在中山廣場取代開心樹，詹教授話仍在物色合適樹木，相信新學年前可成事，佢又建議將部份中山廣場改為草地，畀棵樹有更多生長空間，又可綠化校園，一舉兩得。</p></body></html>