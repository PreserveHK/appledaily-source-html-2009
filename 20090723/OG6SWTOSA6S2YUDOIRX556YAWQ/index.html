<html><header><meta charset="utf-8"><title>Kama裸睡</title></header><body><h1>Kama裸睡</h1><p>【09書展-寫真日誌】邦民女Kama（羅凱珊）的寫真集《MySecretAlbum》，昨日在書展中推出，封面的甜美笑容半裸照被加封條包裝，內裏主打少女式青春誘惑性感，全部相片在泰國蘇梅島取景，以Kama一日行程為主，開版Mygoodmorning她大露背半裸起床，之後有換衫連環格，然後行街又吃雪糕，頗有旅行遊記味道。</p><p>初戀小班長</p><p>除了各式比堅尼看日落、冲身和游水相外，一直保留神秘感的內衣造型，在書裏My11pm出現。Kama身穿黑色內衣瞓枱面、坐地，性感誘人，中間跨頁則刊登了Kama童年照及多篇文章。文中Kama自爆初戀對象是小學班長：「還記得跟他一起互望合唱東方之珠——手拉手去學校旅行（^w^)。」又講述了第一份工作是時薪$50穿制服派傳單，第一個廣告扮歌手等。</p><p>Kama昨日接受訪問時說：「篇文係我之前留喺日本期間靜心寫，係我自己嘅構思，覺得都幾touching。因為平時啲人都係透過報道認識我，我想大家睇靚相之餘，都了解真正嘅我。」全輯寫真，她最愛黃昏沙灘照，她說：「感覺好自然，當時拍個景好靚，都好有feel，好投入。」明天會在上環舉行祝捷會的Kama，透露公司已答允明年再為她出書，初步她構思推出散文集。採訪：羅慧敏</p><p>每人限買5本</p><p>Kama今日才現身書展簽名，昨日書展開鑼日，現場所見她的寫真集也相當受歡迎，攤檔外長期出現人龍，至少要輪候15分鐘才買到，每人只限買5本，其間也有fans打尖，除了少男少女外，也有上班一族捧場。<br>昨日閉關在家唞足精神的Kama，在電話中說：「心情冇咩，唔係太緊張，本來都有啲心思思想去行吓書展，但怕人多都係決定唔去。」她謂都想看同期的其他寫真集，印象最深刻的要數周秀娜的相片。</p></body></html>