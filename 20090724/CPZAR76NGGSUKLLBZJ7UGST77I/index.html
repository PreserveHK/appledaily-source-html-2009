<html><header><meta charset="utf-8"><title>隔牆有耳：林鄭副手出走之謎 - 李八方</title></header><body><h1>隔牆有耳：林鄭副手出走之謎 - 李八方</h1><p>港府日前宣佈多個官員調動安排，其中發展局常秘楊立門中場小休到海外進修，官員獲保送留學好平常，常秘都去留學卻較罕見，近年只得商務及經濟發展局局長劉吳惠蘭做常秘時有此安排。官場流傳當年劉太同局長廖秀冬不咬弦，劉太遂主動申請往海外進修兩個月，慢慢等安排新職。<br>有高官話畀八方聽，楊立門今次直情係劉太翻版，據講楊立門與發展局局長林鄭月娥不和係公開秘密，楊立門幾個月前更一度發晦氣放個半月大假，家更索性以進修為名脫身。有官員指「好打得」嘅林鄭出名性急，因此局內AO都做到頭耷耷，楊立門起身唞唞氣可以理解。正所謂退一步海闊天空，劉太行開一排，返來就做咗局長，楊立門更加唔憂啦。</p></body></html>