<html><header><meta charset="utf-8"><title>窩輪搏擊：中交建發力炒15045 - 俊樺</title></header><body><h1>窩輪搏擊：中交建發力炒15045 - 俊樺</h1><p>花旗股市前晚雖然下跌，但係幅度唔大，冇阻到港股繼續向20000關進發，前日港股跌番二百幾點，噚日就即刻砌上，強勢畢呈，但成交得740億元，好似唔多夠，其實可能只係惜售嘅結果，恒指突破20000關，到時成交應該會配合。<br>大市氣氛咁好，短炒有好多選擇，基建股全線推上，升勢啱啱開始，上升空間吸引，可以留意中國交通建設（1800）嘅C輪。<br>中交建C輪15045：中交建昨收9.97元，升2.1%。股價升破咗50日線，下一站睇11.50元，可以諗吓隻C輪15045。<br>隻輪現價24.3仙，2010年6月25日到期，行使價9.08元，溢價15.4%，引伸波幅53.6%，槓桿率4.1倍（有效2.7倍），正股升上11.50元，15045睇35.3仙，正股跌穿9.20元，就沽咗隻輪止蝕。<br>俊樺</p></body></html>