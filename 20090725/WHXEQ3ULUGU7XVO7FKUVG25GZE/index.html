<html><header><meta charset="utf-8"><title>全3D影相拍片</title></header><body><h1>全3D影相拍片</h1><p>FUJIFILM公佈，8月推出FinePixREAL3D！機身好古怪地似足LOMO相機，竟然有兩個鏡頭、兩粒1,000萬像素CCD，齋影相？實在太流！佢係可以勁玩全立體影像拍攝，駁專用LCDViewer仲可以睇到全彩色、有前後景的立體相片！據知佢連拍片都有3D效果配立體聲！價錢預計6萬日圓，約港幣$4,980，預計香港8月底出！</p><p>連睇相都可以出立體效果。</p><p>S200EXR前後景全Sharp</p><p>FinePixS200EXR係S100FS後繼機，玩Film機豐富色彩、WideDynamicRange、14.3倍光學變焦，好似冇乜進步！不過新搭載ProFocusMode，係一個類似過萬蚊一支嘅移軸鏡功能，簡單講係用家先指定2至3個對焦點，然後以連拍相片合成為一，令相片前後景全部Sharp晒！都係8月推出，機價$599.95美元，折算約港幣$4,650。</p><p>記者：朱崇德</p></body></html>