<html><header><meta charset="utf-8"><title>Race簽名會不敵商台DJ</title></header><body><h1>Race簽名會不敵商台DJ</h1><p>黃婉佩（Race）今年單拖推出寫真集《RforRace》，昨日她在書展舉行簽名會，可能因為未有騷胸吸客，加上今年被o靚模搶盡風頭，結果只有約50位fans捧場，比同場的商台DJEkee和Wing有過百人的簽名會失色，相對起07年Race首次以水着噴血照出席書展時的墟冚場面，人氣似乎不如前。</p><p>自稱賣7,000本</p><p>Race方面表示派300個籌，不過只有約50人，反而DJ組合卻有逾百人排隊，輸足一條街，問到為何不以性感打扮現身？Race笑言所有性感look已在寫真出現。有傳有人篤數報大寫真銷量，Race說：「咁如果只係賣10本當然唔開心，我嗰本印咗2萬，兩日賣咗7,000本。」<br>此外，阿Wing被問到和DJ老公細蘇正辦理離婚，她再強調：「我哋冇第三者，亦唔係外傳細蘇有o靚模女友，但當然3年幾婚姻係可惜，不過我哋仲係朋友，邊個拍拖先都會同對方講一聲。」<br>採訪：李珮洳<br>攝影：葉君海</p></body></html>