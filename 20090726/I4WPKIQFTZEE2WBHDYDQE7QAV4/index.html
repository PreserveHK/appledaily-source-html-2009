<html><header><meta charset="utf-8"><title>Swing分拆上市</title></header><body><h1>Swing分拆上市</h1><p>七年前Swing變成Swung，令不少PopSongs樂迷失去了靈魂一樣，《大大公司》、《1984》聽足七年。今次Eric、Jerald再次走在一起，8月推出的《武當》一碟玩古裝造型，講內涵的兩伙子少有地憑這身造型成為娛樂版的話題。自言家中七、八套衫着足一年的兩人，今次就試試其他國家的傳統造型，七年後就以成熟造型Swingingback﹗<br><br>記者：梁俊鵬<br>攝影：王文忠<br>場地提供：DadaBar+Lounge@帝樂文娜公館
</p><p>（左）OnJerald：<br>卡其×綠色外套$11,600<br><br>紅×啡色格仔外套$8,950<br><br>啡色ChinoPants$4,250<br><br>啡色皮鞋$8,550
</p><p>（右）OnEric：<br>卡其色襯皮外套$13,700<br><br>灰色格仔恤$3,600<br><br>Levi's×JunyaWatanabe501xx$8,450<br><br>黑色皮鞋$8,550<br><br>AllfromJunyaWatanabe</p><p>MessageTee二人一睇</p><p>或多或少的私心，因為Swing有一首《1984》，小記也生於1984年，就覺得Swing好像幫自己作了首歌，所以今次Swing復出，早就Mark定他們做訪問。</p><p>記：記者<br>E：Eric<br>J：Jerald</p><p>記：何解選擇此時復出？<br><br>E：其實我好無所謂好隨和，當年話玩又係佢，唔玩又係佢，今次話玩番都係佢。<br><br>J：因為我真係想（復出），我好MissPerform呢樣嘢。想當年係我話做得唔開心，今次無口齒話復出嘅又係我。<br><br>記：作為音樂人有何衣着心得？<br><br>E：每種音樂都有佢哋係嗰Group的人，就有佢哋的Style。<br><br>J：就好似Mr.咁，Rock啲、好黑白；農夫就好Hip-Hop。<br><br>E：不過我哋行的路線幾勁，就係成日都係同一套衫，最緊要舒服。<br><br>J：有Contrast囉，我哋着同一套衫，但每一首歌都有唔同。<br><br>E：我成日喺街俾人認到，唔係因為我個樣，係因為我頂帽。出親嚟做訪問，六、七年來都係嗰件Jacket。乜我哋無其他衫咩？<br><br>J：無喎。鬆鬆哋嘅褲和T恤就足夠。<br><br>E：起碼有八至九件喎，不過係一樣款，方便洗同換嘛。<br><br>記：新碟以古裝示人有乜感覺？<br><br>E：大碟名叫《武當》，其實我哋兩個好似好西化的男仔好鍾意睇《射鵰英雄傳》，所以今次我哋拍MV，我就扮店小二，Jerald扮和尚。打到飛起，打到同隻歌無乜關係。<br><br>J：最開心梗係搵到黃日華同劉丹飾演北丐和郭靖，仲有得吊威吔。<br><br>記：最近每次出騷都有件MessageTee，有乜原因？<br><br>E：因為每次都有嘢想同人講，既然每次出騷都要搵衫，不如自己印。比如我嗰件寫住「1984」，Jerald嗰件就寫住「IHateThisSong」。其實佢當年唱呢隻歌唱到。<br><br>J：唔係，係有小小厭。每個歌手都有自己出名的歌曲，去到邊度唱到邊度。<br><br>E：其實只係講笑，畀啲幽默感。<br><br>J：同埋我哋嘅Message要放埋一齊先有完整意思。<br><br>E：就例如我係「不減」，佢就係「價」。意思係來自《大大公司》一句歌詞，我哋點唔掂都唔會減價，寧願唔做﹗</p><p>Patchwork玩晒</p><p>繼上季以AmericanTraditional造型成為搶鏡之作後，今季的JunyaWatanabe靈感延伸至歐洲，以Hunter打獵Look作為主線。大量的Patchwork手工，除了棉質的格仔布外，還有採用皮革、燈芯絨等用料，令原本較平實的造型更多可觀之處。至於除了Lacoste、BrooksBrothers、Levi's等每季必備的合作外，今季還添加了美國羊毛恤品牌Pendleton。整體來說，這是最容易配襯的一季服裝。</p><p>Vintage不死
</p><p>基本上MiharaYasuhiro是一個不用多花筆墨介紹，都已經有一批忠實擁躉默默入貨的品牌。三原康裕是繼Undercover的高橋盾後最備受國際注目的日本設計師，皆因他手下每件Item都有濃烈的Vintage味道。除了衣服上有仔細的破爛位外，最出色的莫過於皮靴每對都有刻意磨擦過的痕迹，令舖頭也瀰漫着皮革和木材的香味。</p><p>啡色綴邊軍褸$7,790<br><br>黑白色橫間Sweater$2,550<br><br>啡色Vintage處理皮Boots$7,590<br><br>AllfromMiharaYasuhiro</p><p>藍綠色Waistcoat$5,020<br><br>淺藍色DamagedJeans$4,390<br><br>黑色Vintage處理皮Boots$7,590<br><br>AllfromMiharaYasuhiro
</p><p>黑白美國片
</p><p>西式的傳統造型，少不了N.Hoolywood。今季首次推出的CompileLine，用料媲美高級訂做服，尤其白恤衫足見設計師尾花大輔的心思。最新抵港的MainCollection以美國摩天大廈線條作圖案，靈感取自KingVidor導演的黑白電影《TheFountainhead》，反映20年代的美國品味。</p><p>（左）<br>白色企領恤衫$2,699<br><br>黑色西裝外套$7,599<br><br>黑色Waistcoat$3,799<br><br>深灰色SlimCut西褲$3,499<br><br>黑色皮鞋$6,199<br><br>（右）<br>棗紅色背心外套$2,399<br><br>白色繡花Tee$2,399<br><br>綠色軍褲$2,899<br><br>啡色皮鞋$5,799<br><br>AllfromN.Hoolywood</p><p>下一個……陳奐仁</p><p>精通爵士樂的音樂人陳奐仁亦與DadaBar+Lounge結緣，於8月28日和9月18日分別舉行兩場「HanjinRawJazzLive」現場表演，只需付$350入場費就可以獨得陳奐仁RawJazzCD及一杯酒精類飲品，並可在這豪華裝修內欣賞高質素音樂。</p><p>JunyaWatanabe（28689234）<br>中環雲咸街22號地下<br><br>MiharaYasuhiro（21628006）<br>中環安蘭街16號地下<br><br>N.Hoolywood（27360030）<br>尖沙嘴海港城商場地下G104號舖</p></body></html>