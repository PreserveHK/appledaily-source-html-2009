<html><header><meta charset="utf-8"><title>吳彥祖踩Angelababy難行天橋William護花反擊：高過你</title></header><body><h1>吳彥祖踩Angelababy難行天橋<br>William護花反擊：高過你</h1><p>吳彥祖、方中信等前日為《竊聽風雲》造勢時，都開腔論o靚模，吳彥祖不知Angelababy是同場陳偉霆（William）的女友，提到o靚模矮細難登大堂行catwalk時，William即臉色一沉，忍不住護花搶着亂說，稱Angelababy高過吳彥祖。</p><p>由吳彥祖、劉青雲、古天樂、方中信、William主演的《竊聽風雲》前日到西灣河宣傳新片，為配合當日的「型男夜」主題，他們乘坐遊艇到現場，還吸引附近的外籍女遊客叫囂支持。</p><p>方中信窒o靚模</p><p>五位型男在炎熱天氣下走到展覽廳，當他們輪流接受傳媒訪問時，方中信即抵死揚言說：「我係唔會食雪糕同飲鮮奶。」擺明寸爆在書展中派奶的Kama和派雪糕的周秀娜。<br>由於近日的娛樂和港聞都充斥着有關o靚模的報道，所以方中信忍不住說：「唔係好健康，好似食吓雪糕，着三點式出街就覺得有發展，基本技能都未夠已經上A1頭條，如果我個女係咁就會堅決反對，睇到啲報道就唔係好舒服，食雪糕飲奶唔係好襯，佢哋又唔係出烹飪書。」</p><p>「嗰啲行唔到catwalk」</p><p>及後吳彥祖和William齊齊接受訪問，對於o靚模入侵模界，更搶去其他模特兒的工作，吳彥祖即力挺女友LisaS.說：「係兩種唔同嘅model，嗰啲行唔到catwalk，model分好多種唔同路線。」吳彥祖更不知o靚模始祖Angelababy是William的女友，當現場記者打趣問Angelababy是否適合行catwalk時，護女心切的William臉色一沉，但吳彥祖就反問記者Angelababy有幾高，欠缺風度的William即緊張搶答「高過你」，但其實Angelababy只有168cm，吳彥祖卻有186cm。<br>此外，《竊》片將於本周四上映，不過日前在內地開畫首日票房已突破千萬人民幣，成為第一部在內地首日票房過千萬的香港警匪片，成績十分理想。劉青雲前日透露拍此片時曾食泥和被道具槍的火屑彈傷手，認真大犧牲。<br>採訪：王連連<br>攝影：陳慧安、陳順禎</p></body></html>