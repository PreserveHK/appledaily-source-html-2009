<html><header><meta charset="utf-8"><title>崔建邦、謝天華同聲護主</title></header><body><h1>崔建邦、謝天華同聲護主</h1><p>陳志雲出席書展研討會及舉行簽名會，獲一眾愛將現身支持，當中崔建邦對陳總在台上被辱罵，護主心切的他說：「相信啲人都係表達自己意見，掟書只係表達方式，抒發情緒，不過我對於語言暴力同不禮貌行為就唔贊成。」</p><p>讚志雲EQ高</p><p>問崔建邦在現場目睹陳總被罵會否感到尷尬時，他說：「又唔係我，我哋係嘉賓，唔係攻擊對象，冇乜問題，每個人都可以表達自己。」會否覺得陳總應請保鑣？他說：「唔覺得啲人會傷害陳生，都唔擔心。」<br>至於謝天華也力指掟書罵人者行為不當，他說：「事件唔係太嚴重，係啲人喺唔適當時間，表達啲唔適當嘅事，要尊重場合，香港係言論自由嘅地方，喺呢個時候過份咗，唔係坐喺度喧嘩大叫會有人理。」謝天華又大讚陳總鎮定，他說：「陳生對呢啲情況好有經驗，用番平時一貫態度，大家睇到佢EQ高，絕對冇問題。」<br>採訪：楊潔雯</p></body></html>