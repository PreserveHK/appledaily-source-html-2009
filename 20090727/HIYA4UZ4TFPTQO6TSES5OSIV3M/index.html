<html><header><meta charset="utf-8"><title>張震等舒淇自揭戀情</title></header><body><h1>張震等舒淇自揭戀情</h1><p>張震前晚以德國房車品牌Audi大使身份，現身將軍澳邵氏影城，同場還有混血模特兒AmandaS.、LisaS.及陳志雲等擔任嘉賓，出席慶祝百年的晚宴。<br>曾與舒淇拍攝《最後的時光》後傳緋聞的張震，對於近日舒淇盛傳與馮德倫撻着的報道，他說：「我有睇過報道，不過唔知佢係唔係拍拖，作為朋友，人哋私生活唔理，如果打電話去問就更加奇怪，如果佢有好消息，都會通知我啦。」有否甩難感覺，他說：「不嬲冇乜緋聞好講。」</p><p>練功無暇拍拖</p><p>張震透露近日忙於為新片《一代宗師》秘密訓練，亦十分關注梁朝偉手部的傷勢：「佢好勤力訓練，希望佢快啲好番，自己訓練時都有受傷，不過冇佢咁嚴重，最多都係打瘀。」問張震現在有否拍拖，他即耍太極表示：「家喺北京訓練好辛苦，連屋企人都見唔到，邊有時間拍拖。」<br>此外，AmandaS.透露忙於法國餐廳實習，問到她少曝光，會否怕被o靚模搶人氣，她表示：「其實每年呢個時候都冇乜工作。」<br>採訪：JessicaNgan<br>攝影：WongManShing
</p></body></html>