<html><header><meta charset="utf-8"><title>肺炎當骨痛醫　病婦枉死將軍澳醫院疑斷錯症　家屬：要攞番個真相</title></header><body><h1>肺炎當骨痛醫　病婦枉死<br>將軍澳醫院疑斷錯症　家屬：要攞番個真相</h1><p>【本報訊】一名急性肺炎患者持續發燒骨痛，兩度向將軍澳醫院急症室求診，院方診斷她為上呼吸道感染，卻送她往骨科病房，留醫四天才發現其病情惡化至肺部嚴重發炎，最終搶救不治。從入院到猝死，為時八天。46歲死者的丈夫質疑院方多次判斷錯誤，導致延誤治療斃命，「點解唔早啲照肺？點解有肺病去骨科？呢間乜嘢醫院？以後有人發燒仲敢行入去？」個案交死因裁判官跟進。<br>記者：白琳、梁瑞琼</p><p>「好哋哋行入去，冇諗過下場咁悽慘。」練先生向本報表示，妻子麥慧儀（Cindy）雖有吸煙習慣，但健康紀錄良好。她上月發燒及骨痛，向私家醫生求診後病情持續，6月27日到將軍澳醫院急症室求醫，獲處方退燒藥。當時職員表示，若發現她患上豬流感，翌日會致電通知，但沒為她抽取呼吸道樣本化驗。<br>其後Cindy病徵持續，本月6日再到該院急症室，在骨科病房留醫四天後，病情急轉直下。練先生說：「呢四日決定咗太太命運，破壞咗我個家庭。」</p><p>入院六天　深切治療才確診</p><p>在骨科病房第四天，Cindy的肺片顯示兩邊肺「花晒」，轉送內科隔離病房，12日因呼吸困難轉往深切治療部，其後插喉呼吸。她的15歲女兒翠瑩憶述母親患病經過時淚流不止，「我哋明明有傾有講，過兩日就手震到寫唔到字……」<br>院方直至Cindy接受深切治療才懷疑她患上急性間質性肺炎，抽取氣管組織化驗等待確診，到本月14日心跳停頓，搶救不治，終年46歲。練先生說：「點拍點叫，佢都冇醒。一句遺言都冇，我哋屋企真係受唔住呀。」<br>練先生質疑，其妻首次入急症室時院方判斷錯誤，沒有安排照肺及入院。第二次求診轉送骨科，再度判斷錯誤，進一步延誤救治，「如果早四日醫，結果會唔會唔同？我唔係要賠償，係要同太太攞番個真相，唔想有下一個受害者。」他又指，部門之間欠缺溝通，「每轉去第二個病房，醫生都話檢查要從頭嚟過。」直至現在，院方仍向他表示未有死者生前的呼吸道組織化驗結果。</p><p>太遲照肺　被指警覺性不足</p><p>將軍澳醫院回應稱，麥女士首次求診時沒有發燒，被診斷為上呼吸道感染，情況穩定。其後她多處關節疼痛，故安排入住骨科，其間骨科醫生曾諮詢內科醫生。本月9日，即留醫骨科病房第四天，院方為她測試豬流感，結果呈陰性。其後支氣管分泌液化驗證實她沒感染豬流感。她的死因初步診斷為急性間質性肺炎。<br>病人互助組織聯盟主席張德喜批評該院疏忽，只用「退燒藥」打發病人。就算醫生判斷病人須到骨科留醫，也應盡快照肺調查發燒原因，「咁多日先照肺真係太遲。」他認為事件反映對有豬流感或肺炎病徵的患者警覺性不足，容易「走漏」需要進一步治療的患者。</p><p>麥女士肺炎猝死經過</p></body></html>