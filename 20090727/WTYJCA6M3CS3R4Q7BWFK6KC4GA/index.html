<html><header><meta charset="utf-8"><title>跟風滴油</title></header><body><h1>跟風滴油</h1><p>夏天一向都有股美甲熱，不過玩得多唔同花款，不如跟55DSL玩吓滴油Feel都幾好。只要用三種唔同顏色的甲油，再加上一些日常小工具，例如棉花、牙籤及海綿，都可以做出令你意想不到的型甲！今次搵嚟MichelleNail幫手，推介三款得意夏日款式畀你跟！</p><p>紅白藍滴油甲</p><p>潑墨、滴油等圖案其實幾難做，自己左手整右手就更加難Control，所以Michelle就教大家用棉花棒幫手，比起用掃真係易啲！呢款滴油甲亦可變身成雪糕、滴血等圖案，只要把握到沾甲油的份量，就易如反掌。紅白藍襯埋一向經典兼出色，如果唔鍾意亦可以用紫、綠色代替，出嚟一樣會咁Sharp。</p><p>Steps</p><p>工具</p><p>牙籤挑花甲</p><p>唔係個個女仔都Carry到型甲，所以都要推介一款比較Cutie的款式給大家。呢款挑花甲用牙籤就做到，唔太難，挑的那個動作最緊要，因為出來的效果係咩樣都係靠呢一下，記者試過自己挑到嘴唇Print、心心圖案和類近這款花瓣圖案。緊記在滴甲油之前，要拖一層光油。</p><p>Steps</p><p>工具</p><p>小海綿造漸變色</p><p>今個夏天漸變色大行其道，上至頭飾下至鞋履都撞口撞面。今日教大家自己整3-Tone漸變甲，只要用小海綿隨意印就得，留意最好每種顏色印兩次，看落層次感會好一點。</p><p>Steps</p><p>工具</p><p>（a）LCN（25737777）<br>（b）MichelleNail（28990261）<br>（c）Missha（24813380）<br>（d）SKINFOOD（25060029）</p><p>鮮色大熱</p><p>問到有6年美甲經驗的老闆娘Michelle最近興咩款？佢話：「好多人整鮮色，而且特別多螢光色，因為夏天襯衫靚。有啲女仔曬到好Tan，整螢光色又出又搶。另外好多人做淨白色同水手Print，我通常都會畀意見客人整咩款式，有時佢哋會攞個圖嚟整，我都會加加減減至適合佢哋為止。」</p><p>MichelleNail（28990261）<br>銅鑼灣駱克道500號2樓</p><p>＊憑此Coupon可以$168做一次全套閃粉或ColourGel的Gel手甲；或以$268做一次全套全包Gel手甲。有效日期至2009年8月31日，敬請預約。<br>（所有爭議，本報決不負責。）<br><br>‧必須憑報紙剪報才可以享有優惠。</p></body></html>