<html><header><meta charset="utf-8"><title>米蘭之後</title></header><body><h1>米蘭之後</h1><p>創新、突出、藝術──都是Diesel給予別人的感覺，旗下副線55DSL同樣有此DNA。55DSL最近在銅鑼灣潮流集中地搞了一間TemporARTPop-upStore，為期兩個月，香港更成為TemporART的第二站。我們都算幸運，因為今次總壇不是Tour式搞Pop-up，而是看心情自選城市，繼第一站米蘭之後，便輪到香港！為表誠意，55DSL請來意大利藝術家設計整間店舖，有時間一定要去捧場！<br><br>記者：陳諾堯　<br>攝影：林栢鈞、周旭文、譚盈傑<br>Model：Nadya.T@Style、Jenny.T@zmodel.com<br>Makeup&amp;Hair：PhoebeCheong</p><p>Markers作業</p><p>每一個藝術家都會有其獨特之處，來自意大利的新晉設計師及插畫師Turbokrapfen都不例外，「我由細到大都好鍾意畫線條，對Lines特別有興趣，所以到現在都是主力以不同顏色的Markers畫線條。我有極大部份靈感都是來自Vintage的東西，例如Vintage的HorrorPosters等，當然現實生活都畀到好多Inspirations我，所以每次我嘅創作都會出現一大堆唔同嘅圖像，睇落都係比較趣怪得意的。」今次係Turbo首次越洋來到亞洲，佢話香港好In好熱鬧，「我好鍾意香港，呢度同意大利好唔同，係一個好Cool嘅地方！」
</p><p>10.55藝術搞作</p><p>55DSL一向熱衷圖案，更喜愛與不同國家的藝術家及設計師合作，當中10.55系列便是因此而生。10.55係一個限量發行的企劃，所有作品均由世界各地的藝術家設計，讓他們發揮自由創作，其後印製於Tee上。55DSL每年都會揀出五男三女設計Tee，每件Tee僅於全球限量發行1,055件，十分罕有。率先睇今年最新系列，去55DSLTemporARTStore就有得賣。</p><p>55DSL繽紛夏日</p><p>要Young就當然要着得鮮色啲，唔使成日黑黑沉沉咁悶調，加上天氣勁熱，着One-piece透風解暑最好不過。55DSL夏季女裝就有一大堆One-piece好適合愛「嚐鮮」之人，簡單着一件頭就已經好Summer；男仔就可以揀定一、兩件冷氣房漸變色風褸，有時襯吓Tee都幾型。</p><p>去船P有型啲</p><p>夏天唔出海玩吓水上活動，點算係夏天呢！推介55DSL的Swimwear，無論顏色圖案方面都好有型。最近好多男仔都鍾意着短身Boardshorts，型男不妨試試。</p><p>（a）55DSLTemporARTStore（29157741）<br>銅鑼灣京士頓街2-4號3A舖<br><br>（b）55DSL（29157741）<br>銅鑼灣京士頓街9號LCXFashionWalk1樓</p></body></html>