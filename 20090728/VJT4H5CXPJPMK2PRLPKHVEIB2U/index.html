<html><header><meta charset="utf-8"><title>八卦風：Mark定日子有獎攞</title></header><body><h1>八卦風：Mark定日子有獎攞</h1><p>早前曾提過Esso喺7、8月搞咗個「至有您心」活動，搵啲禮讓行人過馬路，又或者伸手助人整車嘅好司機，即時送油券同有機會參加大抽獎。聽講嚟緊兩個星期日會分別去到太古城同太平道一帶表揚有心司機咁話，到時去開附近嘅朋友就千祈咪托人手踭，香港地做個有心司機理應發自內心，大家樂於相助禮讓，交通自然更順暢！<br><br>記者：梁美甜</p></body></html>