<html><header><meta charset="utf-8"><title>窩輪搏擊：鞍鋼開車炒17279 - 俊樺</title></header><body><h1>窩輪搏擊：鞍鋼開車炒17279 - 俊樺</h1><p>期指結算逼近，好友完全控制大局，噚日港股再升372點，報收20624。好友會唔會再大力挾上去，就要睇花旗股市同A股嘅表現。<br>滙豐控股（005）繼續整固，領軍嘅責任落喺中國移動（941）身上，噚日再升4%，睇個勢都差唔多，應該好快輪到工商銀行（1398）同建設銀行（939）接棒。<br>鞍鋼C輪17279：鞍鋼（347）噚日報收16.96元，升8.5%。股價喺高位橫行咗5日之後，剛剛正式開車，成交大增，睇勢有機會炒上21元，可以諗吓隻C輪17279。<br>隻輪現價38.5仙，2009年12月30日到期，行使價16元，溢價17%，引伸波幅78.1%，槓桿率4.4倍（有效2.8倍），正股升上21元，17279睇67.6仙，如果正股跌穿15.60元，就沽咗隻輪止蝕。<br>俊樺</p></body></html>