<html><header><meta charset="utf-8"><title>泰國價錢　日本刺身豬</title></header><body><h1>泰國價錢　日本刺身豬</h1><p>豬流感殺咗人！但豬肉仍然係安全可以食用。仲係擔心？咁攞咗無菌認證，連日本人都夠膽生食的豬肉，會唔會有信心啲？<br>話說呢隻泰國「純潔豬」，係攞咗日本人的SPF無菌養豬技術，放在人工比較平的泰國照辦煮碗，佢係唯一一種日本人當刺身食的外國豬肉，亦都攞到歐洲的安全食用認證。<br>生食豬肉始終有啲心理障礙，但呢種豬可以唔使全熟食，就可以令豬肉更加滑溜。試過九成熟的豬扒，在無醃過，只在煎前撒少少椒鹽及黑胡椒的情況下，食落軟滑爽口，完全無一般豬肉的餿味，豬肉的香味十足，已經好耐未試過喇！當然佢比西班牙的伊比利豬仍然有距離，但價錢又實惠好多，$32.5一件扒，平四成，都值得試。</p></body></html>