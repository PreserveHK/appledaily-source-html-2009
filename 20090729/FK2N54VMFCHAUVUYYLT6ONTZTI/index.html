<html><header><meta charset="utf-8"><title>Baby發掘迷模</title></header><body><h1>Baby發掘迷模</h1><p>Angelababy（楊穎）引發的o靚模風潮仍未過，她近期又為公司Style和海港城發掘兒童模特兒，參加下月舉行的「BabyMini模2009秋冬時裝表演」。Baby早前和一班小朋友齊齊拍宣傳海報，她戴上cap帽和粉紅tee，擔當臨時導師，教導小朋友擺甫士，Baby又和一位貌似她的混血兒小妹妹玩得特別投契，在人堆中追逐，互相整蠱對方。</p><p>工作至上</p><p>Baby說：「佢好得意呀，工作人員話佢似我個妹，因為覺得我哋生得似樣。」問她何時做母親？她即說：「太遙遠喇！家年紀仲細，工作至上，有排都未諗到結婚嘅事，不過如果有小孩子，我一定會幫佢設計多個唔同造型，打扮得漂漂亮亮，影好多好多靚相。如果佢長大之後想做模特兒，我都會全力支持，仲會互相分享心得㖭。」<br>撰文：DebbieLum</p></body></html>