<html><header><meta charset="utf-8"><title>搵食地圖1：路氹新酒店$200池畔一day　未戒奶羊仔滑！</title></header><body><h1>搵食地圖1：路氹新酒店<br>$200池畔一day　未戒奶羊仔滑！</h1><p>不是隔籬飯香，但身在澳門，真係吸啖空氣也清新點，一望無際的景觀，對比築滿屏風樓的香港真是無得比，加上有新酒店開幕，即急不及待過來踩場，發掘平、靚、正新食點！<br><br>記者︰黃家欣<br>攝影︰伍慶泉<br>模特兒︰Paris&amp;Sansu@PureModels<br>（以下所有價錢以葡幣mop計算）</p><p>烤肉十多種海鮮不停補</p><p>剛於上月開幕，位處路氹新濠天地內的HardRock酒店，雷聲大、雨點亦大，貫徹酒店品牌特色，甫入大堂已見一道落地玻璃櫥窗，放滿世界級巨星的珍藏用結他、舞衣等，酒店內有浪淘西餐廳、東南亞麪食又見麵，以及焰酒吧和樂吧。上到3樓的泳池，原來別有洞天，池畔種滿椰樹，甚有熱帶風情，更有人造沙灘，在那裏享受日光浴，打沙灘排球足可消磨大半天，就算沒有入住酒店，只要吃個$200池畔自助餐，亦可由中午11時起，在泳池玩到晚上9時，足足10小時。而池畔自助餐的美食亦相當豐富，以燒烤為主，師傅即席用明火烤香超過十多種烤肉，包括鬆軟多汁的豬頸肉、香脆有咬口的牛扒、肉質香嫩的雞扒等，總廚Jason特別訂來未足五個月未戒奶的法國羊仔，先焗到七成熟，然後放入訂做的烤爐保溫，即場將軟腍多汁的羊仔肉片出來吃，滲淡淡羶味，鮮味無比。</p><p>浪淘（853-88686691）<br>路氹連貫公路HardRock酒店3樓<br>收費︰午餐$200、晚餐$300（6-12歲小童半價）<br>時間︰逢星期六及日11am-3pm；星期五及六6pm-10pm</p><p>$128香甜法國鵝肝</p><p>去到澳門食得豪，原來都可以好抵！尚雅坊裝潢氣派，甫進門可見一列樓高兩層的落地玻璃，空間感十足，每枱之間均有一段距離，私密度高，接待處旁有幾枱茶几座椅，晚飯前可先到此處淺嚐cocktail。餐廳主打牛扒，總廚Samuel對食材嚴謹，選用質優的澳洲和牛，牛脊扒肉質嫩滑，脂肪分佈均勻，油份充足。另有香煎鴨配法國鵝肝，鵝肝切成正立方，師傅小心翼翼灑上鹽粒，賣相精緻得像藝術品；離遠已飄來陣陣鹹香，入口軟滑無比，輕輕溜到喉嚨，鹹中帶甜，不覺半點膩滯，原來師傅先以醋及糖調味，配上夏季黑松露，味道豐富而清新。</p><p>香煎鴨配法國鵝肝$128</p><p>鵝肝以醋及糖調味，感覺清爽，口感超軟滑。</p><p>尚雅坊牛肉沙律$118</p><p>牛肉經浸醃，伴以火箭菜及黑椒吊味，蘸以大紅椒忌廉泡沫，口感豐腴。</p><p>澳洲和牛脊扒$388</p><p>牛脊扒肉質嫩滑，油份平均，以簡單的黑椒及鹽調味，已能突出肉味。</p><p>尚雅坊（853-88686636）<br>路氹連貫公路皇冠度假酒店3樓</p><p>$236極品鮑翅宴</p><p>迎喜樓總廚譚國鋒師傅大有來頭，曾主理曼谷半島酒店頂級粵菜餐廳湄江，屢獲殊榮，之前坐鎮新濠鋒的帝影樓亦獲米芝蓮一星。譚師傅在迎喜樓推出多款傳統菜式，「粵菜講求突出食材原味，背後功夫頗多。」師傅更特別設計「濠嚐燕翅鮑」，八人份量的八道菜晚餐$1,888，除開每人$236，即可食勻鮮鮑燜鵝掌、紅燒花膠生翅、豉汁蒸龍躉球等矜貴菜式，model們一見八隻拳頭大的鮮鮑上枱，都不禁嘩聲四起！</p><p>鮮鮑燜鵝掌</p><p>八大隻鮮鮑燜得香甜軟滑，鵝掌不經油炸，以雞湯及薑葱燜，口感超滑。</p><p>燕窩蛋白杏仁茶</p><p>蛋香及杏香四溢，伴啖啖清甜燕窩，相當滋潤。</p><p>喜迎樓（853-88686661）<br>路氹連貫公路新濠天地新濠大道1樓</p><p>$75即炸咔嚓天婦羅</p><p>饕食天堂應該是全澳門最靚的foodcourt，由日本設計師操刀，枱椅均由日本運抵澳門。食堂由日本公司GobalDinning管理，食材、餐單跟足總部，甚至廚師及經理亦由日本「空運」過來。場內設多個攤位如權八壽司、加秀拉麵館、惠比壽天婦羅、Zest漢堡包、San'sSouci日式咖喱及滿風日式甜品。雖是食堂，但菜式細緻，如惠比壽的天婦羅大蝦，新鮮蝦肉味美爽口，即叫即炸，炸漿不會過厚，食落脆卜卜，聽到清脆的「咔嚓」聲。</p><p>大蝦天婦羅定食$75（惠比壽）
</p><p>新鮮大蝦塗上一層炸漿，外脆內爽。</p><p>地獄唐辛子雲吞麪$48（加秀）</p><p>辛辣刺激，伴廣東雲吞，別有風味的fusion菜。</p><p>饕食天堂（853-28824550）<br>路氹連貫公路新濠天地新濠大道2樓</p></body></html>