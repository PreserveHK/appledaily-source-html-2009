<html><header><meta charset="utf-8"><title>JaniceMan升呢疏遠Baby</title></header><body><h1>JaniceMan升呢疏遠Baby</h1><p>書展期間，o靚模熱浪席捲全城。元祖級的Angelababy要火拼大批對手，另一元祖o靚模女神JaniceMan則成為黎明新寵做「模art」。JaniceMan昨日升呢後首度出巡，風頭依然，談到好姊妹Baby，她不諱言因工作關係，兩人已少了聯絡。</p><p>由o靚模跳升「模art」的黎明（Leon）新寵文詠珊（JaniceMan），昨日在銅鑼灣出席Starbucks夏日飲品推介。今次是她加盟新公司後首個公開活動，公司全體上下不敢怠慢，JaniceMan在同事、形象指導和保安等陪同下浩浩蕩蕩進場，更有半百名fans吶喊支持，JaniceMan又即場踩單車。</p><p>買齊o靚模寫真</p><p>對於被黎明視為新寵「模art」，JaniceMan笑說：「唔好咁講，Leon每個人都會錫，我都覺得唔應該只係做模特兒，希望有多啲發展空間，試多啲唔同工作，所以會以modeling同拍戲為主。」繼早前現身黎明個唱後，JaniceMan會冧莊做下月Leon廣州演唱會的嘉賓。<br>近期o靚模寫真熱爆全城，已「升呢」的JaniceMan今次並沒出書，她也表示暫未看過o靚模的寫真，她說：「我本本寫真都好想睇，所以專登叫朋友幫我買齊晒，但家仲未收到，不過我覺得各有特色。」她也稱因工作關係，與好姊妹楊穎（Angelababy）少了聯絡，但相信Angelababy會預留一本寫真送她。</p><p>重工作輕戀情</p><p>JaniceMan和Angelababy可說是一手引爆o靚模潮的始祖，JaniceMan笑說：「稱號係人哋畀，我只係focus喺工作度，做好自己本份。我覺得乜嘢稱號都冇所謂，最緊要人哋認同。」有指她簽下10年賣身契，以及要將戀情低調，她對此說：「呢啲係傳聞，不過我暫時以工作為先，專心工作。」復出後工作多多的她，下月初又為時裝品牌b+ab行天橋。<br>採訪：GraceHo<br>攝影：ChenWaiOn</p></body></html>