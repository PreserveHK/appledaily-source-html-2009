<html><header><meta charset="utf-8"><title>海嘯冲走伯南克身家三成跑贏美股　輸少當贏 - 李華華</title></header><body><h1>海嘯冲走伯南克身家三成<br>跑贏美股　輸少當贏 - 李華華</h1><p>美國聯儲局主席伯南克對抗金融海嘯備受各界讚賞，原來佢一早覺得今次海嘯嘅冲擊非同凡響，所以對高風險投資避之則吉，令佢嘅投資組合舊年縮水唔夠三成，相比起標普500指數大插水39%，其實成績都唔算差。</p><p>仍揸千萬金融資產</p><p>聯儲局周二披露嘅文件顯示，截至去年底，伯南克同佢家人持有嘅金融資產總值85.2萬至190萬美金（約664.6萬至1482萬港銀），比起07年底少咗34.8萬至60萬美金，即係佢損手咗24%至29%。<br>伯南克查實都非常保守，避開咗高風險產品，舊年只係持有年金（類似退休基金）、互惠基金、美國國債同埋現金，但可惜佢持有嘅CREF大型企業年金舊年蝕咗50%，令佢嘅保守投資都要損手；至於佢嘅Vanguard增長基金亦蝕唔少。</p><p>睇淡加拿大國債</p><p>伯南克又睇淡加拿大國債，舊年賣咗大部份，資產值由07年嘅5萬至10萬美金，降到舊年嘅1000美金以下。<br><br>李華華<br>mailto:LiWaWa@AppleDaily.com</p></body></html>