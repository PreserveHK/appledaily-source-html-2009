<html><header><meta charset="utf-8"><title>求驗客手記：奧尼爾K.O.500磅巨人 - 求驗客</title></header><body><h1>求驗客手記：奧尼爾K.O.500磅巨人 - 求驗客</h1><p>身高達7呎1吋、體重超過325磅嘅騎士中鋒奧尼爾（小圖）噸位驚人，苦無對手嘅佢前日就上咗摔角節目，挑戰身高7呎，但體重達到485磅嘅摔角手「BigShow」（圖）。兩大「巨人」對決，搞到現場嘅觀眾陷入瘋狂狀態，兩人經過一輪口角之後，「BigShow」突然出手，竟然對住奧尼爾嚟一招叉頸。正當我求大俠以為奧尼爾就咁落敗之際，估唔到佢臨「斷氣」之前，反抓住「BigShow」喉嚨，旁邊亦殺出兩個「二打六」幫手推開「BigShow」；最後奧尼爾乘勢使出「雙龍出海」，將成半噸重嘅「BigShow」推落擂台，成為最終王者，場面極度震撼。有興趣嘅球迷，不妨上以下網址睇睇！（ http://www.youtube.com/watch?v=5TEweWlY_Ec） </p></body></html>