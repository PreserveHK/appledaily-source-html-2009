<html><header><meta charset="utf-8"><title>魚翅撈飯平民化　人人有得撈</title></header><body><h1>魚翅撈飯平民化　人人有得撈</h1><p>恒指重上二萬點，帶挈股民荷包再次腫脹，實行要學八十年代的暴發戶，擦一餐魚翅撈飯來慶祝。不過今時今日想食魚翅撈飯，唔使再去高檔餐廳先有得嘆，當年矜貴，今日經濟的魚翅撈飯，價錢已變得相當大眾化。今次就搵齊5間$60有找的魚翅撈飯，由靚女Model話你知，邊度食魚翅撈飯最和味。<br><br>記者：王震遠<br>攝影：伍慶泉<br>模特兒：Sansu@PureModels</p><p>茶餐廳嘆魚翅
</p><p>在旺角的茶餐廳，密度比便利店還高，真正梗有一間喺左近。由前身麗都餐廳轉型成茶餐廳的銓滿記。裝修格局跟一般的茶餐廳無異，主打無味精老火湯和煲仔飯，最特別的菜式便要數海鮮和魚翅撈飯。銓滿記鄰近街市，所以每天都會搜羅新鮮的海鮮回店做小菜，炮製如花雕大蝦飯等菜式。魚翅撈飯更是店內另一特色，用上原隻鮑翅燒製成紅燒雞絲翅來撈飯，飯底也與別不同，特別棄用了白飯，改用了茶餐廳最拿手的炒飯和魚翅同撈，飯粒沾上雞蛋炒至乾身，吃起來份外香口。</p><p>紅燒雞絲鮑翅撈炒飯配熱飲$58</p><p>雞湯、豬肉和火腿熬製的上湯，用了炒飯底，吸收了湯芡亦不糊口。</p><p>評分</p><p>魚翅份量：約一両半<br>湯底：★★★☆☆<br>飯粒：★★★★★<br>熱度：★★★☆☆<br>價錢：★★★☆☆</p><p>Sansu評語</p><p>「價錢畀我感覺幾大眾化，味道唔會太濃厚，容易令人接受。」</p><p>銓滿記餐廳小廚（37608855）<br>旺角新填地街419號萬福大廈地下</p><p>鮑參翅撈飯
</p><p>位於電氣道的真材實料，開業一年多，裝修格局跟一般小廚無異。本以廣東小菜為主打，但慕名而來的食客，都知道店內的招牌菜式是煲仔翅。前任老闆從事海味事業，黃先生接手後，增加了小菜菜式，還將煲仔翅大力推廣，成功吸引了一班粉絲撐場，晚上佔了七至八成人都點選煲仔翅。用來跟魚翅撈飯的湯底也很真材實料，小小一鍋湯卻包含了花膠、海參、雞絲、鮑魚，用上眾多上等食材，馬上將魚翅撈飯升呢，比起豪氣的魚翅撈飯變得更豪，而且魚翅連煲同上，保持湯芡熱力，吃起來就不會因攤凉而變得稠底。</p><p>鮑仔煲仔翅$66</p><p>用上青翅，湯底足料味濃，魚翅盡吸了湯芡的味道。</p><p>評分</p><p>魚翅份量：半両<br>湯底：★★★★☆<br>飯粒：★★★☆☆<br>熱度：★★★★☆<br>價錢：★★☆☆☆</p><p>Sansu評語</p><p>「翅嘅份量雖然唔多，但竟然有花膠同海參，湯底味道好夠味。」
</p><p>真材實料美食（28072121）<br>天后電氣道84號地下</p><p>魚翅快餐8分鐘送上
</p><p>今年在飲食界的台風吹不停，就連台灣的好品味也吹到香港。可謂不是猛龍不過江，來自台灣的「好品味魚翅撈飯專門店」，在當地已擁有6家分店。這次衝出寶島，揀選了香港作首間海外分店，全因劉老闆看好香港人對飲食健康的要求。魚翅不但是高貴食材，而且上菜的時間也較長，但在好品味做的魚翅撈飯卻剛剛相反，劉老闆說不只要將魚翅推至大眾化，還要以快餐形式來經營，只要一落柯打，只需8分鐘就會送上客人的面前。除了上菜速度，劉老闆對湯底也很講究，這個魚翅撈飯的靈魂，絕對不加味精，用以火腿、瑤柱、蟹肉、冬菇來熬製，劉老闆說湯底主要以冬菇為主，除了夠健康，還帶醫療的作用，切合了店子追求飲食健康的方向。
</p><p>飯飯掂
</p><p>對於用來撈飯的米粒，好品味也千挑萬選，最後用上了泰國的金輪米，此米勝在沒有經過加工，經湯浸過後仍然保持硬度，入口的感覺不會糊口，粒粒口感分明。除了米飯的選擇外，劉老闆對用來盛飯的器皿同樣也花了心思。一般的用上碟來盛飯，熱力不足令湯底很快變得稠狀，自然令人食慾大減。好品味卻用上特別訂製的煲來盛飯，能夠保持較長時間的內高溫，不過此煲非常燙手，猴擒的食客記得當心。</p><p>特色魚翅撈飯$58</p><p>湯底以火腿、瑤柱、蟹肉熬製，牙揀翅纖細彈牙，飯粒爽口硬身，口感分明。</p><p>評分</p><p>魚翅份量：5錢<br>湯底：★★★★☆<br>飯粒：★★★★★<br>熱度：★★★★★<br>價錢：★★★☆☆</p><p>Sansu評語</p><p>「感覺好細心，冬菇香味幾重，米粒真係幾好食。」</p><p>好品味魚翅撈飯特色店（26869111）<br>旺角西洋菜南街107C號舖</p><p>平價客家煨翅</p><p>新星海鮮酒家以金牌流沙包聞名，屬同集團的二宜樓，就以新派客家菜作主打。二宜樓的老闆是客家人，所以店內的裝修帶古典的中國風，牆上還掛滿客家土樓色的畫像，令店內添幾分鄉土風情。午市主力售賣點心和小菜，在晚市則主打海鮮，食物以客家菜式做主題，就連魚翅撈飯也用了客家菜元素來炮製，師傅用上客家煨翅的方法，在雞湯內加入了瑤柱、豬骨和大量雞腳熬成，再放上南非入口的珍珠翅，上枱還為客人先落好湯，味道充滿瑤柱的香味。而且價錢相當吸引，只需$32便可嚐到魚翅，以後想上酒樓平嘆魚翅，再不是天方夜譚。</p><p>魚翅撈飯每碗$32</p><p>用上南非珍珠翅，口感較軟，湯底較清，依然帶啖啖瑤柱的鮮香。</p><p>評分</p><p>魚翅份量：一両半<br>湯底：★★★★☆<br>飯粒：★★★☆☆<br>熱度：★★☆☆☆<br>價錢：★★★★★</p><p>Sansu評語</p><p>「湯底幾清，又有香味，感覺似泡飯，但更突出翅嘅味道。」</p><p>二宜樓（25111228）<br>灣仔告士打道138號聯合鹿島大廈1樓</p><p>啖啖魚翅</p><p>在北角和沙田也有分店的怡苑海鮮酒家，月前就推出了$48的魚翅撈飯，單看價錢已教人蠢蠢欲動。價錢雖平，魚翅卻不是仿翅，在怡苑用上的都是牙揀翅。由蔡老闆親自揀貨，並因大量入貨將成本拉低，促使了平價魚翅撈飯推廣的誕生。魚翅製作絕不馬虎，特別用上紅燒竹笙白玉翅，配上白飯給客人拌食。魚翅底下藏着冬瓜絲，吃起來味道更清甜，還加入了爽口的竹笙，提升了口感。此外，魚翅份量卻是最叫人驚喜，足足用上二両的魚翅，令人吃起來每啖都是翅，感覺豐富。</p><p>魚翅撈飯特價$48</p><p>由紅燒竹笙白玉翅演變而成，湯底以火腿和赤肉等配料熬製，彈牙入味。</p><p>評分</p><p>魚翅份量：二両<br>湯底：★★★★☆<br>飯粒：★★★☆☆<br>熱度：★★☆☆☆<br>價錢：★★★★☆</p><p>Sansu評語</p><p>「賣相好突出，俾個份量嚇親，紅燒翅都幾惹味，一個人實食唔晒。」</p><p>怡苑海鮮酒家（28383889）<br>北角七姊妹道健康村二期地下</p></body></html>