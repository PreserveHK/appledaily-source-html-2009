<html><header><meta charset="utf-8"><title>隔牆有耳：曾鈺成連避兩鑊 - 李八方</title></header><body><h1>隔牆有耳：曾鈺成連避兩鑊 - 李八方</h1><p>香港和統會噚晚正式成立，擔任會務顧問嘅立法會主席曾鈺成卻冇現身成立典禮。有民主派指立法會主席傳統上要保持政治中立，質疑身為議長唔應該做呢啲政治色彩咁濃厚組織嘅顧問，據講曾鈺成近日離港，唔參加和統會成立典禮，可以惹少啲麻煩。<br>曾鈺成避席，泛民卻打鑼咁搵佢，事關統戰部部長接見政協委員時，有人向中央大員投訴立法會權力自我膨脹，妨礙港府施政，仲要拖埋大孖沙落水，你話抵唔抵鬧先？<br>泛民隨即高分貝駁斥老左謬論，有人更想急call曾主席，要求佢回應「擴權論」，以正視聽。可惜阿曾巧合地不在港，咁大件事都幫唔到手，難怪民調顯示有18%人不滿佢表現。
</p></body></html>