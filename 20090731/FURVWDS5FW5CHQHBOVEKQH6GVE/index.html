<html><header><meta charset="utf-8"><title>Pioneer新旗艦BD　我要做女王</title></header><body><h1>Pioneer新旗艦BD　我要做女王</h1><p>Pioneer藍光或擴音機，過往介紹「水機減價」時講過唔少，今次輪番行貨發威，將幾部09年主打入門及中階機大晒冷，其中有部新到的藍光碟機，機身厚度只得58mm，同女生做過纖體一樣。既然夠慳地方，Set好皇帝位，細屋煲碟豈有難度。<br><br>記者︰陸俊雄<br>攝影︰譚盈傑<br>Models︰Kinki@PureModels</p><p>BDP-120纖瘦藍光機</p><p>BDP-120係一部較平民的新作，基本佢係行1080p的藍光碟機，厚度只有58mm、重2.7kg；最勁係佢由待機到重新開機更只需0.8秒，即是唔使等一樣。整個設計都好切合香港人需要。在高清音效上都係用到最新的DTS-HDMasterAudio和DoblyTrueHD，更支援BDLive，透過網絡下載影碟額外語言等，可惜佢無內置容量，要外置USB硬碟來儲存。</p><p>BDP-32048bit特靚色</p><p>如果想再好啲，另外有部貴一點，型號為BDP-320，佢就有內置容量，一樣1080p，48bitDeepColor，比BDP-12的36bit為多。而且具備MotionAdaptiveIPConversion功能，專門減少影像移動中的雜訊、高斯雜訊和輪廓邊位的飛蚊訊。</p><p>40萬旗艦Set迎賓</p><p>記者會正式開場時，又《007量子殺機》、又《華爾基利暗殺行動》，雖然都係播頭段，但已經好似入了戲院咁，擺晒5.2的佈局，仲以為有新旗艦機，原來Pioneer拎番上年年中和年尾推出的幾部旗艦機組合來迎賓，包括BDP-LX91藍光碟機，和最勁出到10.2聲道達1,400功率的SC-LX90擴音機等，連喇叭電視加埋成40萬以上。當然呢啲並唔係普通人享受得起的玩意，Pioneer亦唔會好似人家出相機咁，一年出幾部旗艦作，所以今次都拍咗少少片段，俾大家感受吓都好。</p><p>再配7.1擴音</p><p>既然現在越來越多Blu-ray出到7.1聲道，家庭影院換部擴音機升呢玩7.1係遲早問題，今次介紹埋到埗一個月左右的VSX-1019AH-K。佢梗支援DTS-HDMasterAudio和DoblyTrueHD，HDMI有4組輸入，1組輸出，最大輸出功率係（6ohms）、170W×7聲道，有番咁上下水準。而且有埋9頻段等化的自動MCACC，即是用佢跟機的音場檢測Mic，自動調節喇叭的音場距離，唔使自己動手搬喇叭先可以Set好皇帝位。</p></body></html>