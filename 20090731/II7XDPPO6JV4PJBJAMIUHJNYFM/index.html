<html><header><meta charset="utf-8"><title>魚缸暴炒族：大中華科技玩變身 - 方星俠</title></header><body><h1>魚缸暴炒族：大中華科技玩變身 - 方星俠</h1><p>新能源概念自美國黑人總統奧巴馬上台後，旋即成為股海投資新亮點，雖然環保意識漸見滋長，但在市場上未算蔚然成風。但今時唔同往日，市場上涉及新能源項目之股份選擇漸多，各路基金要炒亦唔愁冇對象，問題係邊一類最值博呢？<br>話明係新能源，梗係要有新創意與概念之餘，又要有實質收益。素有「股壇壞孩子」之稱的馮永祥，最近重出股海，透過大中華科技（8032）以總代價8935萬元，收購空調熱水器生產商快意集團66.58%股權，予快意「借殼」上市，公司將易名為「快意節能」。</p><p>進軍環保節能市場</p><p>據悉快意的熱能空調熱水器，能透過空調組件排出之熱廢氣煮沸開水，又兼具多種功能，適合工商業與民用，聽聞人稱細劉的利福（1212）董事總經理劉鑾鴻都曾出席有關示範活動，更表示對有關技術大開眼界。<br>進軍環保節能市場，相信係大中華科技未來發展目標，估計陸續有動作。該股昨收0.185元，升2.2%，以獲利1倍為目標，跌穿0.15元止蝕。<br>方星俠</p></body></html>