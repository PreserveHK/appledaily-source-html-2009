<html><header><meta charset="utf-8"><title>半年暴富周秀娜潮州少女變百萬o靚模</title></header><body><h1>半年暴富<br>周秀娜潮州少女變百萬o靚模<br></h1><p>【09動漫星戰場-今日開幕】o靚模可畏！10歲隨父母由潮州移居香港的周秀娜（Chrissie），今年初憑一輯收身廣告一脫成名，旋即成為一眾電車男日夜供奉的o靚界女神。乘着o靚模熱潮，周秀娜近半年來寫真、電影、廣告及精品多管齊下，勁賺逾400萬，吸水力之強勁，直教一眾o靚模汗顏兼嫉妒。勤力搵銀的她，今日更會現身動漫節親力親為推銷印有其性感肖像的攬枕，誓要一眾fans破慳囊。</p><p>斷估當初拿着小皮篋隨雙親由潮州來港的10歲小姑娘，也沒想過14年後能變成百萬富婆。24歲的傳奇o靚模周秀娜在灣仔金百利商場做過售貨員，曾是動漫節gamegirl，也客串過電影，但令她一舉成名的卻是今年初開始在大街小巷播出的怒撕上衣收身廣告。</p><p>「我哋都唔係吹氣」</p><p>隨着o靚模熱潮盛行，周秀娜乘勢在書展推出噴血寫真《KissyChrissie》，又食雪糕又玩牙膏，結果大賣22,000本，加印完又加印，今日開鑼的動漫節她又推出印有其性感肖像的Tee及攬枕，誓要掏光電車男的午飯錢始甘休。且不管打假波傳聞孰真孰假，潮州o靚模周秀娜在半年間不經不覺已狂執逾400萬元（詳見附表），難得她還謙虛地說：「實際數字我就唔講啦！但我好滿意。」<br>動漫節今日開鑼，周秀娜昨日率先與8模中的DaDa（盧頌之）和Isabel（賴慧敏）到灣仔會展執拾攤位，準備今日開賣肖像攬枕和性感Tee。三人看見印有自己肖像的攬枕均欣喜若狂，不顧儀態擁着又攬又啜，Isabel說：「呢個攬枕咁大，最舒服係用隻腳夾住佢瞓。」DaDa則表示想留一個送給媽咪，周秀娜還裝睡倚在攬枕上咬手指，甫士甚為挑逗，附近攤位的工作人員看到她紛紛拿出手機拍照。<br>周秀娜這次推出印有黑色喱士和粉紅內衣照共兩款攬枕，她自言較喜歡黑色喱士的一款，她說：「公司一早畀咗一個我拎番屋企，晚晚攬住瞓，好興奮。有次公司同事將呢個攬枕放喺梳化，清潔姐姐推開門掃地，見到個攬枕就猛話唔好意思，佢以為我瞓咗喺梳化上，好搞笑，證明個攬枕嘅仿真程度好高。」<br>對於白韻琴指其攬枕功效如吹氣Mary，周秀娜說：「唔同，我哋都唔係吹氣，我哋嘅質地係咕，大家唔好誤會，我就冇興趣知仲有乜嘢用途，其實大家買番去咪等於支持我，鍾意我啫，我有信心大家都鍾意。」問到可會送攬枕給男友代替自己？她說：「男友都冇得傾，叫佢自己訂。」</p><p>Yumi寸攬枕唔衞生</p><p>周秀娜今日會親到攤檔促銷第二版寫真集和其他產品，問她可擔心人潮過多令鄭融胸襲事件重演？她說：「我有睇過報道，希望鄭融可以快啲平復番心情。我相信同衣着性唔性感無關，我唔會太擔心，而且公司都會安排人手保護我。」其經理人Roy則透露第二版寫真加印了9,000本，肖像攬枕每款有100個，性感Tee每款150件，若售罄會接受預訂，盡量不會讓fans失望。<br>此外，尹蓁晞（Yumi）昨日到apm出席活動時，提到周秀娜推出人形攬枕，她再次出言暗寸說：「細攬枕就OK啦，人形就有少少問題，好奇怪，會擔心啲男人買番去都唔知做乜，最好個套除到出嚟洗，咁樣會衞生啲。」<br>採訪：比華利、王崇穎<br>攝影：陳慧安、陳順禎</p><p>一剝成名財源滾滾</p><p>24歲的周秀娜今年憑一輯收身廣告一剝成名，再食住o靚模熱潮，寫真、電影、廣告連出騷費，單單半年便狂執400多萬，堪稱o靚界神話之一。<br><br>項目：寫真集<br>簡介：賣98元的《KissyChrissie》首版售出22,000本，加印再賣9,000本，抽佣15%<br>酬金：約46萬元<br><br>項目：電影<br>簡介：接拍《死神儍了》、《全城戒備》及《非常殺人事件》，每套片酬15萬<br>酬金：45萬元<br><br>項目：廣告<br>簡介：兩輯詩琳廣告<br>酬金：約150萬<br><br>項目：網站精品<br>簡介：為網站潮幫推出300個賣498元的人形攬枕，及400件賣328元的Tee，抽佣約30%。<br>酬金：約84,000元<br><br>項目：動漫節精品<br>簡介：價值330元的性感Tee估計賣出150件，598元的攬枕估計賣出200個，佣金15%<br>酬金：約25,000元<br><br>項目：宣傳活動<br>簡介：近數個月出席約50次event，出騷費每場35,000元<br>酬金：約175萬<br><br>總數：約427萬</p><p>動漫節今日看點</p><p>‧A.Lin和DaDa以cosplay造型亮相，或許突破性感極限。<br>‧Lavina加Rainbow攞正牌踩入動漫節，與周秀娜正面交鋒。<br>‧封胸一輪的趙碩之破繭而出，力求收復失地。<br>‧日本動漫天后下川美娜來港表演。</p><p>今日活動時間表</p><p>10:00am　Lavina、Rainbow出席動漫節開幕禮<br>10:45am　Kama、A.Lin、DaDa齊齊cosplayXbox360遊戲主角<br>11:15am　趙碩之、戴夢夢、Melody出席動漫節主題曲MV首播會<br>1:00pm　Lavina宣傳《夏之盛放》寫真集<br>2:00pm　崔建邦主持《MyNameis邦》，訪問馬榮成<br>3:00pm　椋名凜出席《CSOnline》活動<br>4:00pm　周秀娜宣傳其性感肖像Tee及咕<br>5:30pm　Color、Agirls出席Color寫真集簽名會<br>6:00pm　美味天使寫真集簽名會<br>7:30pm　下川美娜、Haze、Climax參演Heartbeat青年音樂祭表演<br>資料來源：動漫節</p></body></html>