<html><header><meta charset="utf-8"><title>窩輪搏擊：工行回穩吼15973 - 俊樺</title></header><body><h1>窩輪搏擊：工行回穩吼15973 - 俊樺</h1><p>花旗股市前晚窄幅上落，道指收市跌26點。昨日港股喺日股同A股造好帶動下，升咗98點，報收20234，算係急跌之後企穩，不過成交就唔見一大截，只得762億元。<br>今日係7月最後1個交易日，如果冇大變，月線圖確認技術突破，下個月可以睇好啲。<br>工行C輪15973：工商銀行（1398）昨收5.59元，升0.35%。股價喺禮拜二嘅走勢好靚，可惜禮拜三個市玩大插，如果唔係工行已經炒咗上去，睇走勢整固應該已經完成，可以諗吓隻C輪15973。<br>隻輪現價9.9仙，2009年11月30日到期，行使價4.88元，溢價5%，引伸波幅46.2%，槓桿率5.6倍（有效4.1倍），正股升上6.30元，15973睇15.6仙，如果正股跌穿5.30元，就沽咗隻輪止蝕。<br>俊樺</p></body></html>