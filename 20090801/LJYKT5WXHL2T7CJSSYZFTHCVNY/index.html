<html><header><meta charset="utf-8"><title>動漫電玩節變影女團　宅男冧爆Cake</title></header><body><h1>動漫電玩節變影女團　宅男冧爆Cake</h1><p>由於今年ACG首日沒有參賽的ImageGirl在台上表演，焦點就轉戰到場內各攤位上。而Gamania和XBOX坐正會場入口有利位置，鬥大聲、鬥出o靚模，Lavina、Kama、ALin、Dada等等，搞到入口塞滿宅男，水洩不通！小朋友打機，大朋友打龍，真無悶場！<br><br>記者：陸俊雄、許福合、陳國輝<br>攝影：陳盛臣</p><p>Gamania制服團VSXBOXo靚模</p><p>周秀娜有勁敵！</p><p>Gamania派出一身橙白制服的姊妹團，由剛宣佈退出大會ImageGirl比賽的Lavina領軍，一字長蛇陣玩人多勢眾。豈料XBOX唔同你鬥人多，出動Kama、ALin、Dada，和代表XBOX參賽的翻版徐子淇Debby撐場，其中更有個谷胸成功突圍的阿Cake，令一眾龍友出盡上中下三路圍影，完全唔捨得走；喺現場宅男口中收風，佢哋話「高炒」阿Cake時，壓迫感仲勁過周秀娜，不過「相頭」就感覺一般啲喇！</p><p>Forza三部LCD圍打</p><p>講到動漫節新Game，就梗係以環球影城為題嘅XB360作主打啦！場內特設7大主題樂園，雖然新Game勁多，例如《GearsofWarDarkCorner》、《MagnaCarta2》、《Darksider》以及《Batman:ArkhamAsylum》等，首度登場俾大家試玩，可惜論魅力，始終不及性感o靚模咁受宅男歡迎！<br>唯一最多人圍嘅新作就係《ForzaMotorsport3》，該試玩區由三部LCD屏幕包實，兼且用仿真軚盤以及油門代替無線手掣，令真實度大幅提升，仲有玩家大讚搶軚感覺一流㖭！</p><p>試玩感受</p><p>索蘭：「軚盤操控唔算難，但略嫌畫面未夠真實。」</p><p>Cosplayers唔夠誇</p><p>每年除了最後20強Cosplayers，Walkin入場，過癮的扮嘢能手也不少。可惜今年多是女僕造型，舞刀弄劍也少，可唔可以唔好淨係識叫「主人」呀？</p><p>必到場口<br>LEGO變飯堂</p><p>除咗StarWar系列，今年仲搞埋美食節，推出「LEGOCAFECORNER」，有龍蝦、Pizza同埋點心，勁多花款。<br>攤位：C02</p><p>CocaCola玩3D</p><p>入到「汽水機」裏面，有專人教你將塊面Scan落電腦，跟住你個樣就會變成一幅3D圖畫，非常搞鬼。<br>攤位：B9-10</p><p>o靚模T-Shirt</p><p>o靚模熱爆，就連有生意頭腦嘅人亦搞咗檔o靚模Fashion，出衫又出咕，但價錢由$300到$600，貴到你唔信！<br>攤位：B20</p><p>動漫優惠<br>買XB360Elite送$1,500禮品</p><p>喺會場試完遊戲，係咪好想拎返去打呢？現場其實設有攤位可即場出機，若選擇旗艦版嘅XBOX360Elite，就可享有總值超過$1,500禮品優惠，首先內附《Halo3》及《FableII》，即刻有Game玩之餘，另外仲會送埋個有線手掣，玩雙打啱晒！加埋4GB記憶手指、男士護膚套裝、水壺及$100現金禮券。<br>攤位：D23</p><p>$399買XBOX無線網絡卡</p><p>要數最令XBOX用家心動，可能係無線網絡卡套裝，這個套裝連3個月XBOXLive服務，原價要$718，會場價只需$399就可拎走，以後XBOX360主機位置就不用受網絡線限制喇！<br>攤位：D23</p><p>Sandisk記憶卡會場特價</p><p>以前興買CD-R，動漫就要買記憶卡！會場見到Sandisk攤位，有齊全系列Sandisk記憶卡及儲存產品，各位攝影發燒友就要留意。<br>攤位：E24</p><p>香港動漫電玩節2009</p><p>地址：香港會議展覽中心1號展廳<br>時間：8月1至4日<br>門票：$25<br>查詢：23440415</p></body></html>