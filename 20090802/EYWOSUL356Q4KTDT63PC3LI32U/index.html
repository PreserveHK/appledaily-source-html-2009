<html><header><meta charset="utf-8"><title>雷凱欣胸降動漫節Lavina提高警覺捉色狼</title></header><body><h1>雷凱欣胸降動漫節<br>Lavina提高警覺捉色狼</h1><p>【09動漫節　儆惡懲奸】鍾蕙芝（Lavina）和雷凱欣同樣以拋胸出位，雖然前日在動漫節發生o靚模被非禮事件，但昨日兩人現身動漫節時依然冇有怕繼續騷胸，難怪吸引大批男fans瘋狂獵影。雷凱欣身穿露肩裙，直言自己上圍夠撐，故絕不擔心被人扯甩裙，她和Lavina更異口同聲表示若被人非禮，必會親自出手捉拿色狼，不讓他逍遙法外。</p><p>同樣以拋胸出位的Lavina和雷凱欣昨日先後現身灣仔動漫節，為某遊戲公司宣傳，Lavina和其他模特兒穿上橙白制服現身，不過仍以Lavina的上圍最突出最搶鏡。</p><p>勸男Fans守秩序</p><p>對於趙碩之師妹陳若嵐（Melody）前日在動漫節上疑被摸臀非禮，Lavina表示戥她不值，據知還有o靚模在活動現場疑似被非禮，Lavina說：「其實我哋着咁性感都係工作需要，不法之徒唔應該咁樣。同埋現場啲男仔都要守秩序，以免俾人誤會就唔好。不過我就唔係太擔心，我一向都會提高警覺。」Lavina表示若被非禮必會立即出手捉住色魔和大叫報警，她認為受害人應勇敢面對。<br>談到動漫節未有阻止o靚模出現，Lavina說：「呢個係共融社會，係應該百花齊放，希望呢種風氣可以套入娛樂圈。」問到未能出席之前的書展會否失望？她表示不會，但希望社會變得更共融，言下之意似乎暗示想明年書展可以開放讓o靚模進場。<br>至於稍後現身的雷凱欣則穿了一條超性感露肩裙到場，酥胸半露，她更無懼走光不時俯身向前，吸引大批男fans揸機狂影。問到怕不怕在混亂中被人扯甩裙？她不忘自讚身材說：「點扯都唔甩，我做足安全措施，好緊，連唞氣都難，呢啲裙冇身材先會俾人扯到。」對於Melody被非禮，雷凱欣表示亦有看到報道，但她絕不擔心自己安全，她笑說：「我夠man夠男仔，如果有人摸我實打番佢轉頭。」
</p><p>雷凱欣鬧人自保</p><p>雷凱欣透露曾在港鐵被人眼甘甘全身打量，她即忍不住出口鬧對方：「望夠未？」身材惹火的她表示從未試過被人抽水，她認為和其外形夠man夠寸有關，故此即使繼續拋胸性感都毋須擔心。<br>採訪：藍文浩<br>攝影：仇志德、陳俊強</p><p>今日活動時間表</p><p>2:15pm　曹卓榣等ImageGirl參與ACGImageGirl大賽<br>3:15pm　Rainbow以馬小靈造型亮相動漫天使總決賽<br>4:00pm　鄭融、狄易達、HotCha等出席J2動漫音樂祭大舞台<br>8:00pm　下川美娜舉行簽名會<br>資料來源：動漫節</p></body></html>