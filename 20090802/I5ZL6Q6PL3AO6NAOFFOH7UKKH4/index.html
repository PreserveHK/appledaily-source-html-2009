<html><header><meta charset="utf-8"><title>消費blog：戶外防曬霜可揀SPF45</title></header><body><h1>消費blog：戶外防曬霜可揀SPF45</h1><p>近日天氣熱到攝氏30幾度，出街行一轉，啲皮膚都曬到赤赤痛，都要買啲防曬霜防身。但家防曬霜指標多多，都唔知點揀。小妹即刻向皮膚科醫生老友求教。佢話，紫外光主要分為長波紫外線UVA同中波紫外線UVB，當中UVA嘅穿透力最強，可以令皮膚曬黑、老化。<br>點樣解讀防曬霜上面嘅防曬標示呢？老友話，量度UVA暫時未有國際統一標準，一般日本防曬產品喺用PA代表，以PA+++最好；而歐美則以PPD、IPD代表，舉例嚟講，PPD2至4等於PA+、PPD4至8等於PA++、PPD&gt;8等於PA+++。</p><p>防蚊防曬霜或會敏感</p><p>至於SPF係防曬系數，例如使用SPF15防曬霜，即係話一小時出現明顯曬傷的情況，會延長至15個鐘出現。其實室內嘅活動用SPF15都好足夠，戶外活動可選擇SPF45，但45度以上，防曬效果就相差唔大嘞。老友話，塗防曬霜用量要足，有啲人怕防曬霜太油膩，只塗薄薄一層，係會影響防曬效果。專家指出，每平方厘米應使用唔少於2mg嘅防曬霜，好似五毫子份量嘅防曬霜，先足夠搽勻臉部。<br>有啲防曬霜仲話可以防埋蚊，其實唔多好，因為防蚊產品多含有避蚊胺成份，如果使用防曬防蚊二合一產品，容易吸收過多避蚊胺，導致皮膚敏感。<br>電郵：mailto:shoppingjing@appledaily.com</p></body></html>