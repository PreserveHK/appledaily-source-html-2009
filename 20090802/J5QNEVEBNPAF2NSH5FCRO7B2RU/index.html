<html><header><meta charset="utf-8"><title>吊船斷纜工人飛落街傷幸升至三米高出事　「高啲就慘」</title></header><body><h1>吊船斷纜工人飛落街傷<br>幸升至三米高出事　「高啲就慘」</h1><p>【本報訊】兩名工人昨日在黃大仙樂富邨用吊船擬進行外牆工作，當吊船升至1樓平台時，其中一條鋼索斷裂，吊船垂直下墜，兩工人由3米多高跌落地面，幸兩人均緊繫安全帶；其中一人左腳骨折，另一人半天吊手腳擦傷，他事後形容：「當時好驚呀！」勞工處正調查意外原因。　記者：譚健文、梁偉權</p><p>現場為樂富邨樂翠樓正進行外牆翻新工程，外牆上垂懸多部吊船，每部吊船由兩條鋼索左右繫着；據船身貼上的吊船規例列明，該吊船安全負重為300公斤，限載兩人。<br>昨晨9時許，兩名分別姓周及姓繆（均47歲）工人戴上安全帶，登上其中一部長約7米的吊船，準備進行外牆粉飾工作；當吊船上升至1樓平台時，左邊的鋼索突然斷裂，吊船隨即下墜成垂直「1」字。周與繆如「搖骰仔」般隨吊船倒下，跌落3米下地面，繆滿身泥躺在吊船旁，周則成半天吊狀，其他工友見狀上前協助報警。<br>救護員到場為墮地姓繆工人戴上頸箍，他左腳骨折須抬床送院，姓周工人僅手腳擦傷，可自行登上救護車，兩人接受治療後均已無礙。兩工人表示受聘地盤三個多月，做外牆粉飾工作，較輕傷的周在醫院候診時頻呼：「當時好驚呀！驚到乜都唔記得晒！」兩人指事發時有佩戴安全帶，惟不明鋼索斷裂原因。<br>勞工處人員事後到場視察及調查，並拍下吊船損毀情況，而樂翠樓地下的鄰舍輔導會宿舍其中一名女院友憶述，事發時聽到嘭一聲，查看下赫見，「吊船打直咗，有個工人成身泥瞓咗係吊船側邊，其他工人幫佢清洗身上嘅污泥同報警。」</p><p>不排除負荷超重</p><p>香港建造業總工會會務顧問蔡鎮華到場視察後表示，吊船本身長7米有一定重量，加上兩工人重量及使用的材料，不排除吊船負荷超重，「我個人認為鋼索嘅維修檢查出問題，條鋼索連手指尾都粗過佢呀，唔排除金屬疲勞，但負責檢查維修嘅吊船公司有冇認真檢查過呢？勞工處要認真調查，好彩工人係1樓跌落嚟，高啲嘅話就慘啦！」<br>蔡又指現時地盤外牆維修多轉用吊船操作，日漸普及，勞工處有必要加強巡查其使用的安全情況，「吊船越嚟越大，為咗做多啲嘢而無限擴大，但鋼索就咁幼，能否承受咁大嘅重量呢？」他希望勞工處正視有關問題。</p><p>吊船意外示意圖</p></body></html>