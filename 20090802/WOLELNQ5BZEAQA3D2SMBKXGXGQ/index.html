<html><header><meta charset="utf-8"><title>古着開倉　森美尋珍</title></header><body><h1>古着開倉　森美尋珍</h1><p>森美有幾熱愛古着就不用多說，他與古着王美華氏相識十幾載，隔一排就必會「巡舖」掃貨。撞正呢期美華氏夏日大割價，幾乎全店以清倉價開賣，花多眼亂唔知買乜好？搵埋森美教路執平嘢，尋至「珍」筍貨，再醒你揀Vintage小貼士，Shopping買嘢就唔使做盲頭烏蠅啦！<br><br>記者：葉雪芯<br>攝影：林栢鈞、王文忠</p><p>藍色夏威夷花恤衫<br>原價$198<br>半價$99<br><br>草帽<br>原價$198<br>半價$99</p><p>大哥揀心水
</p><p>廢話不多講，馬上入正題。森美到場當然即刻搵佢揀心水貨，他說念書時期已鍾情夏威夷花恤衫：「夏天嘛！夏威夷恤衫通常都夠花夠colourful，夏天有啲顏色無咁悶，而且容易襯，方便快趣。」另外，店內改裝恤衫都是他的目標：「唔好成日都搞潮童Look啦，要型都可以好紳士，斯文Look必定揀Chaps同RalphLauren，玩GentlemenStyle，好正o架！下身襯條Dickies卡其色斜布褲，Roll起褲腳，襯對帆船鞋，掂晒啦！」講到揀Vintage，森美精明到可以開班授徒，難得佢一場嚟到，點都要佢醒幾招傍身，他說：「要睇件衫有無vintage味，一睇tag就知，以前的tag通常用類似紙製，而後期年代的tag就多數是尼龍纖維製的。」而講到揀古着Tee，森美話一定要睇Size和質地：「八十年代的Tee較闊身且短，自己則比較喜歡七十年代收身又長一點的款式；但講到質料，我又會喜歡八十年代後期的全棉，我好怕早期50/50（50%棉，50%人造纖維）料太薄，夏天出汗會濕到一笪笪。」</p><p>全店古着割價賣
</p><p>其實相約森美「巡舖」前，小記早到半粒鐘打算先睹為快，眼尾餘光已經見到有不少正嘢，例如RalphLauren年輕副線Chaps的PoloShirt，$40唔使有得執；Abercrombie&amp;Fitch和副線Hollister亦是今次清倉座上客，話晒係古着王，開倉都零舍有料到，特別的是今次減價貨色連少有兼靚版的Premium系列，家陣都減到一百蚊，計落又係半價埋單；最筍之重頭戲當然是招牌貨古着Tee，開倉價$28，平過一餐Lunch；值得推介的還有食正環保熱潮的各款ToteBag，減到$18一個，認真抵！落到舖確實輕易執到又平又正的至「珍」古着寶！</p><p>RalphLauren藍白直紋改裝恤衫<br>原價$299<br>半價$150<br><br>Dickies美版卡其色斜布長褲<br>原價$298<br>二二折$68<br><br>棗紅色校園LogoToteBag<br>原價$78<br>二三折$18</p><p>桃紅色古着LogoTee<br><br>原價$98<br>二八折$28
</p><p>Hollister黃藍間PoloShirt<br><br>原價$299<br>半價$150
</p><p>綠色夏威夷恤<br><br>原價$198<br>半價$99
</p><p>黑×橙色圖騰夏威夷恤<br><br>原價$198<br>半價$99
</p><p>藍白色夏威夷恤<br><br>原價$198<br>半價$99
</p><p>Dickies美版卡其色短褲<br><br>原價$298<br>二二折$68
</p><p>Dickies美版迷彩色短褲<br><br>原價$198<br>三九折$78
</p><p>ChapsbyRalphLauren格仔短袖恤衫<br><br>原價$299<br>半價$150
</p><p>ChapsbyRalphLauren藍白直紋短袖恤衫<br><br>原價$299<br>半價$150</p><p>灰色校園年份Tee<br><br>原價$98<br>二八折$28
</p><p>紫色SloganTee<br><br>原價$98<br>二八折$28
</p><p>Hollister紅藍間PoloShirt<br><br>原價$199<br>半價$100
</p><p>A&amp;F黃藍間PoloShirt<br><br>原價$199<br>半價$100</p><p>ChapsbyRalphLauren橙白間PoloShirt<br><br>原價$99<br>三八折$38
</p><p>ChapsbyRalphLauren綠色PoloShirt<br><br>原價$99<br>三八折$38
</p><p>紅×米白色徽章ToteBag<br><br>原價$78<br>二三折$18
</p><p>麻質藍色校園LogoToteBag<br><br>原價$78<br>二三折$18</p><p>開倉資料：
</p><p>Midwest美華氏<br>地址：天后維多利中心商場63號舖<br>電話：28026886<br>營業時間：12:00nn-9:00pm<br>開倉日期：即日起至8月9日</p></body></html>