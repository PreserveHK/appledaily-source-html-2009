<html><header><meta charset="utf-8"><title>美味天使唇印抗志雲</title></header><body><h1>美味天使唇印抗志雲</h1><p>前日在動漫節為寫真集《TasteofAngels》造勢的美味天使，昨日在西九龍中心舉行唇印會，六位美味天使藍莓（劉俐）、腸粉（丁樂鍶）、柑桔（陳蕊蕊）、春卷（王宝宝）、豆沙包（晴晴）和香蕉（王淑玲）即場在寫真印上唇印，每本寫真集均有一個天使唇印和所有天使的簽名。</p><p>「我哋唔係o靚模」</p><p>無綫總經理陳志雲日前曾義正詞嚴直斥o靚模風氣不可鼓吹，於是下令封殺o靚模，言猶在耳，美味天使不但推出以水着為主的寫真集，更大搞唇印會，問她們是否與陳總搞對抗？王淑玲說：「我哋都唔係o靚模，事實上我哋本身有好多實戰經驗，又試過拍平面廣告同拍劇，所以唔覺得係同陳生搞對抗。」她們表示稍後會送上一本印有唇印的寫真集給志雲。<br>另外，陳自瑤（YoYo）、王浩信、楊秀惠、胡諾言和陳琪等，昨日到會展出席無綫於動漫節舉行的「J2動漫．熱」活動，問陳琪何時生BB？她說：「下個月囉！我哋已經為BB做好咗準備，家連儲存BB嘅臍帶血都有贊助。」<br>採訪：卓寶花、王崇穎<br>攝影：陳順禎、黃文成</p></body></html>