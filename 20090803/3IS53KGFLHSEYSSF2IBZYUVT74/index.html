<html><header><meta charset="utf-8"><title>校正版唔值錢Stephy錯字書炒賣$600</title></header><body><h1>校正版唔值錢<br>Stephy錯字書炒賣$600</h1><p>因新書《陪著我走》被揭錯字連篇被全城圍插的鄧麗欣（Stephy），被爆會考成績中文科僅得E而獲封1分才女，她昨日繼續為新書舉行簽唱會，稍後會重新推出一本純文字正確版，供免費換領，Stephy強調今次有專人校對。至於她的錯字版新書，竟在網上熱炒至$600。</p><p>鄧麗欣昨日在元朗廣場舉行「Stephy鄧麗欣陪著我走」簽唱會，她一身貼身小背心襯高衩裙現身，約有數百位fans支持打氣，並帶着錯字逾百的新書《陪著我走》來簽名。Stephy與現場fans大玩遊戲及獻唱，據知這本內附CD的小說原價100元，但竟然有人越錯越炒，在網上炒賣至600元一本，旺角信和也炒至250元。然而為了彌補新書的錯漏，在本月10日至31日內，持有《陪著我走》的書迷，可到金牌大風公司免費換領一本正確純文字版本新書。</p><p>冇睇過修正版</p><p>對於新版純文字新書，Stephy說：「今次係有專業校對員做校對，不過我都冇時間睇，但係有專人去睇我放心好多。」對於被爆出她的會考成績中文科僅得1分，她說：「我從來冇隱瞞過成績，係中文一科1分，其他科目總數係9分，我冇講過會考好叻，我只係鍾意寫作，我對寫嘢好有熱誠，經過今次我會再努力，學好中文打字，有時執筆忘字。」<br>除了Stephy的會考成績被評論，o靚模界的周秀娜和Lavina的會考成績也被人比較，Stephy認為別人的事她不應理會，她說：「人生唔係只有會考，要努力先達到理想，係可以後天彌補，中文科1分係唔理想，不過我鍾意睇書寫嘢同創作，我會睇多啲課外書。」她又自言不介意被人拿來比較，她不會因這樣而放棄寫書，對接二連三的負面新聞，她曾有過不開心，不過沒有事能阻擋她的信心。</p><p>唔信傅穎踢爆</p><p>有指Stephy的新書被爆錯漏百出是傅穎（Theresa）玩大踢爆所致，Stephy說：「呢啲我唔回應，太多版本推測，我唔信Theresa會咁做，我哋兩個關係唔係外傳咁，呢次係一個經歷，我哋患難見真情，大家誤會我哋兩個，唔係想像中咁差。」<br>採訪、攝影：王連連</p></body></html>