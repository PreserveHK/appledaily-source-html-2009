<html><header><meta charset="utf-8"><title>中環在線：神州資源搵元老女兒任舵手 - 李華華</title></header><body><h1>中環在線：神州資源搵元老女兒任舵手 - 李華華</h1><p>神州資源（223）早前因黑龍江煤礦項目與內地夥伴出現爭拗，近日出現人事變動，日前就配股問卷調查入稟告建勤集團主席尹銓忠嘅洪誠，宣佈辭去主席兼執行董事職位，由耿瑩於本月1日起接任公司主席兼執董。呢個轉變對公司解決糾紛唔知有冇幫助，但係新主席背景唔簡單，佢原來係已故中共元老耿飆嘅女兒。<br>耿飆係中共游擊隊出身，曾任國務院副總理及國防部長，最為港人熟識是1983年香港前途談判期間，耿飆被香港記者問起回歸後中央是否在港駐軍時，表示「可以考慮不派軍隊進駐香港」，及後被鄧小平怒斥「是胡說八道」。</p><p>耿瑩營商經驗豐富</p><p>其實耿瑩現年已69歲，據神州資源講，佢擁有10年礦業經驗及超過20年海內外營商經驗，亦曾入北京地質隊。<br>公司搵佢入局，相信都係睇中佢嘅家族背景同政經人脈。</p></body></html>