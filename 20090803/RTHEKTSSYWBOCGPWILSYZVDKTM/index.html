<html><header><meta charset="utf-8"><title>衫字經1：香港都有109</title></header><body><h1>衫字經1：香港都有109</h1><p>銅記剛於上周六新開了一整幢JFT，樓高三層共三萬呎，雲集八十多個o架牌，真係聽到都興奮！而甚受香港女仔歡迎的澀谷109，更搬到JFT頂層，帶來11個最Hit日牌，睇嚟今鋪都要加人工先至買得齊！<br><br>記者：陳諾堯<br>攝影：譚盈傑、林栢鈞、梁細權<br>Model：Celia@Jamcast</p><p>蛯原教入日本襪</p><p>第一次來港工作嘅日本紅模蛯原友里，似乎都好鍾意香港，「我覺得香港好Cool，有好多街行，好多嘢玩。我今日都係第一次坐電車，感覺好好，但無預算到會成為那麼多人的焦點，所以怕影響到其他乘客。我最想喺香港食魚翅，但係得番三至四日留低，連手信都未有時間買。」問到覺得香港女仔印象如何，佢就話：「好多都好靚，識打扮又有FashionSense，整體上都好適合着日本牌子，身形樣子都係差唔多。」蛯原更推介大家着日本襪界老字號Fukuske，因為最近有條新Line「F*ingMotesto」係佢設計同代言的，Design上比較Young同易襯。</p><p>必上二樓掃109！</p><p>記者一行入JFT，感覺好Fresh，地方闊落而且Sales好笑容，果然有些少去咗日本Feel。必到位是二樓頂層，皆因全屬澀谷109品牌，大部份都是我們經常睇雜誌見到的，平時香港有好多貨都買唔到，家陣經已近在咫尺，仲有得試上身又有手感，好過上網Order多多聲！開幕當日更有日本超紅模蛯原友里助陣，仲有Fans團追星，搞到成條街都逼滿人！</p><p>①JFT開幕當日，簡直是熱鬧到離譜。</p><p>②樓高三層，這是由一至二樓的樓梯，可見地方闊落舒適，行得放心自在。</p><p>③一入正門就見Modern的裝修，甚有Hi-Fashion感覺。</p><p>OL系斯文有型</p><p>在日本行街眼見大部份女仔都好有FashionSense，知道自己長處係咩，會識得從着衫入手去顯現個人性格。記者本身比較難Carry斯文少女款式，但不得不介紹簡約Cutie的MielCrishunant同Duras，Duras一向都受OL歡迎，大部份款式都係簡單有型，絕不誇張，但看得出它是緊貼潮流的。</p><p>民族牌潮爆紮染</p><p>一向鍾情沉色東西，如果有得揀，都會買黑、白、灰和藍四色，但一看見HighClass民族牌Panaji時，我便立即愛上了。那種自然飄逸Style真的很難抗拒，舖內有很多長裙靚爆鏡，可惜因高度問題，記者都不會挑戰它。另外，紮染和花花圖案都造得很好，質地係Cotton，但又很滑很薄身，是JFT頂層中最不俗氣的一間。</p><p>潮女必捧Egoist</p><p>澀谷109中的Egoist在港最多Fans，亦是當中的老臣子，全因為佢本身嘅Clothing唔難着，由CasualWear到GlamLook都有，有型又性感。今個夏天以淨色Products為主，但質地一如既往咁正，顏色都是黑、白、灰和藍等沉色，未試過Egoist但又型得起嘅你，得閒去JFT試試啦！</p><p>JFT（21680000）<br>銅鑼灣波斯富街108-120號G-2/F
</p></body></html>