<html><header><meta charset="utf-8"><title>中環在線：經紀業協會改名吸新血 - 李華華</title></header><body><h1>中環在線：經紀業協會改名吸新血 - 李華華</h1><p>啱啱30歲嘅「香港證券經紀業協會」喺7月底改名，搣甩「經紀」兩字，新名係香港證券業協會，不過佢哋網站仲未更新。會長李耀新（Kenny）（圖）噚日話，丟咗個舊名，大家都好唔捨得，但係大勢所趨，因現時金融業嘅服務範圍已較幾十年前大為擴充，呢個新朵希望可以吸納全行所有從業員入會，總之只要喺證監旗下有1至9號牌照執業就得，無限包容咁話。<br>佢又賣花讚花香，話協會現時有1200個會員，而且係粵港金融合作事務嘅業界唯一代表，每次監管當局有乜政策公開諮詢，佢哋都會積極表達意見，相當認真。<br>Kenny又話，協會唔係淨係睇錢，早前就贊助咗旗下義務律師關義光所著嘅《唐宋詩詞選譯》，《長恨歌》、《兵車行》等名作，都譯得好有意景又押韻，難怪訪港出席金融論壇嘅嘉賓都讚頂呱呱。</p></body></html>