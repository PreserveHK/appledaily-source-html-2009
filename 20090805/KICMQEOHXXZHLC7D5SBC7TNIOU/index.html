<html><header><meta charset="utf-8"><title>八卦風：IS-F追飛車好揚</title></header><body><h1>八卦風：IS-F追飛車好揚</h1><p>制服特別誘惑，咁警車會唔會特別有吸引力？唔少車迷發燒友都十分有興趣研究班差佬大哥用乜車，討論區更會不時Update香港警方嘅隱形戰車係邊個車款，提醒大家留心，若然香港警察好似英國警察咁用凌志IS-F追快車就一定無用，唔係話佢唔快，係因為呢部超級跑車喺香港嘅數量咁少，一出街已經個個望啦，仲點隱形吖。不過英國警方將佢噴晒油變警車，又真係幾有型，唔好講一定追到飛車黨，淨係揸出嚟都夠晒殺氣啦。<br><br>網址：http://www.autoblog.com/2009/07/27/uk-police-replace-imprezas-with-lexus-is-f-cruisers/</p></body></html>