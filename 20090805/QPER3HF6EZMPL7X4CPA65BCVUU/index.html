<html><header><meta charset="utf-8"><title>窩輪搏擊：中材短炒敲17858 - 俊樺</title></header><body><h1>窩輪搏擊：中材短炒敲17858 - 俊樺</h1><p>花旗股市前晚再現活力，幾個主要指數都升超過1%收市，股民對經濟前景好似睇得好樂觀，連同滙豐控股（005）ADR勁升，港股好友點會錯過上試21000關嘅機會，恒指昨一開市已經破關，只可惜高位冇承接，沽盤逐步推低指數，最後要倒跌10點收市。<br>噚日嗰市全靠滙控托住，呢兩日要繼續睇實，如果隻股掉頭質落，咁港股就要回試支持位。<br>中材C輪17858：中材股份（1893）昨收7.70元，升1%。股價輕微突破呢幾日嘅橫行區，炒上去睇9.20元，可以諗吓隻C輪17858。<br>隻輪現價29.5仙，2010年12月30日到期，行使價9元，溢價55.2%，引伸波幅93.5%，槓桿率2.6倍（有效1.7倍）正股升上9.20元，17858睇40仙，正股跌穿7元就沽咗隻輪止蝕。<br>俊樺</p></body></html>