<html><header><meta charset="utf-8"><title>女仔最Buy柚子果酒</title></header><body><h1>女仔最Buy柚子果酒</h1><p>夏天凍飲多多都唔夠，一日何止8杯水！但杯杯都係水，飲到人好悶o架！連汽水、檸檬茶、果汁都覺得無新意喇！有人提議不如試吓果酒，即係Choya之類的日本果酒呢！</p><p>呢類酒的酒精含量低，5%左右，仲少過啤酒；而味道又甜中帶少少酒味，鍾意飲烈酒嘅人可能覺得唔太夠喉，但係女仔人家，餐前餐後飲少少，成熟得嚟又唔會太爛仔形象，就算唔識飲酒嘅人都可以接受o架！<br>家日本果酒仲唔一定是梅味，柚子、蘋果或者梅加白蘭地較為激少少嘅都有。試飲過「日向夏」，即係柚子果酒，好清香易入口，等於飲Shandy咁上下，雪凍飲好爽，唔使淨係飲Zero啦！
</p><p>查詢：26941111（一田百貨）</p></body></html>