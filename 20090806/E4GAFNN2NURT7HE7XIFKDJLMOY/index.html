<html><header><meta charset="utf-8"><title>不齒o靚模十幾歲輟學賣肉馬詩慧女會考23分闔家狂歡</title></header><body><h1>不齒o靚模十幾歲輟學賣肉<br>馬詩慧女會考23分闔家狂歡</h1><p>名模馬詩慧（Janet）和王敏德經常帶着3名子女家庭樂，但昨晚卻意義重大，事關昨日會考放榜的長女王曼喜（Kayla）不負雙親所望，取得23分的好成績，順利在原校瑪利曼升讀中六，全家人齊齊為Kayla慶祝。引以自豪的Janet不忘教訓荒廢學業的o靚模說：「10幾歲就賣波，咁下次賣乜？」</p><p>雖說求學不是求分數，但中學會考成績絕對與年輕人前途息息相關，昨日會考放榜，有人歡喜有人愁，名模馬詩慧和王敏德的長女王曼喜卻非常爭氣，考獲23分好成績，順利在原校瑪利曼升讀預科，令雙親引以為傲，昨晚一家5口齊到金鐘食飯慶祝。</p><p>打補針戰高考</p><p>17歲的Kayla昨早獨自返校領取會考成績單，她得知考獲23分成績可原校升讀中六後，即心急call父親王敏德到校交留位費，然後Kayla取得媽咪同意後，即相約同學看戲消遣，至昨晚7時多才會合家人擦餐勁。<br>記者昨午致電Janet時，她喜孜孜地說：「Kayla嘅成績超過20分，佢咁多科最好成績係英文同法文，我最開心係佢立即可以報原校。」她又坦言心情比女兒更緊張，昨日清晨6時已扎醒，Janet說：「做父母嘅邊個唔擔心仔女，梗係好想佢哋可以入一間好學校，有好嘅前途，講真事前我幾徬徨，萬一佢成績未如理想，搵唔到好學校點算，我又唔係好捨得咁快送佢出國留學。」<br>幸好就讀文科、報考7科的Kayla，昨早8時獨自回校後約1小時便致電回家向母親報喜，令她放下心頭大石。Janet說：「我覺得Kayla仲會有好啲嘅進步空間，其實佢唔係死讀書嗰類，佢都好有創意。」她又指Kayla獲得滿意成績，絕對能為弟妹樹立良好榜樣，她說：「我今朝都立即叫醒細女，同佢講家姊可以升讀返原校，佢哋以後又可以一齊返學，妹妹應該仲開心。」<br>下月升讀預科的Kayla再進修兩年便要迎戰ALevel公開考試，Janet表示決不讓女兒鬆懈，她說：「ALevel仲難啲，佢要花多啲時間早啲預備，當然要繼續返補習班。」又謂希望Kayla多打補針，在ALevel考取更好的成績。</p><p>「做人要實在」</p><p>提到不少o靚模貪慕名利，未完成中五學歷便輟學入行，還不時拋胸賣身材，會考6分的周秀娜便以「露暈娜」絕招在半年內瘋狂吸金400萬，Janet坦言不鼓吹o靚模潮，認為年輕人要多吸取知識，因為學識受用一生，她揶揄地說：「10幾歲就賣波，咁下次賣乜？遲啲係咪要攞埋副假牙出嚟？做人要實在少少，唔係錢最重要。」難怪她堅決不讓Kayla當o靚模，還堅持要她完成大學課程。<br>王敏德對女兒的優異成績也感自豪，他昨日在電話不停重複說：「今日好開心，好開心。」問到會買甚麼獎勵女兒時，他說：「我會買部iPodTouch畀佢做禮物。」昨晚他也兌現承諾，晚飯前先帶Kayla到金鐘太古廣場購物。<br>採訪：比華利　攝影：陳慧安</p><p>人物誌：跳芭蕾行天橋才藝兼備</p><p>馬詩慧和王敏德共育有兩個女兒王曼喜（Kayla圖）和王麗嘉，分別17歲和14歲，兩人同樣就讀名校瑪利曼中學，個性活潑且品學兼優。Kayla自小已學跳芭蕾舞，更考獲8級證書，去年又參加芭蕾舞名師王仁曼舉辦的「明日之星」滙演。另一方面，身材高䠷的Kayla間中也會行catwalk，盡得母親真傳。生活方面，Kayla和麗嘉均人細鬼大，兩人曾上載自己的比堅尼照到互聯網，令母親大為緊張。</p></body></html>