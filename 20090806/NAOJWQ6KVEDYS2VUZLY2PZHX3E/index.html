<html><header><meta charset="utf-8"><title>中環在線：小超無時間見記者 - 李華華</title></header><body><h1>中環在線：小超無時間見記者 - 李華華</h1><p>長和系今年公佈中期業績嘅安排特別古怪，首先係長江基建（1038）、長實（001）同和黃（013），差不多提前咗一個星期公佈業績。長建定於今日公佈業績，按照以往做法，主席李澤鉅（小超人）會同幾位董事一齊召開業績記者會，亮相解吓畫，點知今次竟然罕有地無咗呢個環節。<br>靚女公關解釋話，長建班董事嘅會議排到密麻麻，撞晒期，連記者會都無期搞。至於下星期四嘅長和業績會就唔使擔心，會如期舉行。</p><p>長建今日派成績表</p><p>講開又講，其實長和業績記者會，業績都係其次，記者主要都係想聽吓李超人對經濟、股市、樓市嘅高見，最近佢細仔李澤楷為佢添咗個孫仔，睇嚟可以為記者會開多一個話題，聽吓李超人點樣講吓親情嘞。</p></body></html>