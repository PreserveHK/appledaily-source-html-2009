<html><header><meta charset="utf-8"><title>窩輪搏擊：玖紙破位吼13008 - 俊樺</title></header><body><h1>窩輪搏擊：玖紙破位吼13008 - 俊樺</h1><p>前日一隻滙豐控股（005）撐住成個市，噚日滙控先升後跌，結果恒指下跌301點，報收20494，好貼近10日線，睇走勢，大市仲未跌完，由於主要成份股之中，大多數嘅技術走勢開始轉淡，恒指下試20000關機會正增加。<br>港股調整，短炒只宜吼強勢股，紙業股同基建股可以諗。<br>玖紙C輪13008：玖龍紙業（2689）昨收9.54元，升4.49%。股價喺7月中旬出現技術突破，成交逐步增加，短線有機升破10.50元，推向12元，可以諗吓隻C輪13008。<br>隻輪現價25.5仙，2009年12月31日到期，行使價8.88元，溢價19.8%，引伸波幅97%，槓桿率3.7倍（有效2.5倍），正股升上12元，13008睇43.4仙，如果正股跌穿8.70元，就沽咗隻輪止蝕。<br>俊樺</p></body></html>