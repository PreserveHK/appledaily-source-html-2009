<html><header><meta charset="utf-8"><title>辛酸故事日做14粒鐘　有氣冇碇唞</title></header><body><h1>辛酸故事<br>日做14粒鐘　有氣冇碇唞</h1><p>麥當勞邀請歌手陳奕迅、容祖兒等作招徠，宣傳「24小時麥麥送」外賣服務。車手密密送亦做到冇停手，時薪28元、每張「柯打」佣金3元的背後，卻有不少鮮為人知的辛酸故事。<br>炒車斷腳的阿輝，表示送外賣的工時太長，「試過一日返14個鐘，連續幾日都係咁，做到有氣冇碇唞」。遇到無理顧客更凄凉，「啲客投訴薯條太少，但係唔關我事，結果要再送多次，走多轉又冇佣金。」<br>他亦指曾有人玩電話，根本沒有報稱的送貨地址，令他白行一趟兼阻礙送貨時間。<br>工作4個多月卻不幸炒車兩次的阿權，指麥當勞外賣廣告一出，外賣需求倍升，但夜更車手嚴重不足。試過一個鐘要跑12張單，跑不完公司又會認為你工作能力不足，「有時搞到一點落單，三點先送到，啲客都瞓咗啦！」<br></p><p>穿雨褲須有特權</p><p>他又指，麥當勞並無顧及車手需要，下雨時曾要求提供雨褲，但竟是跟經理稔熟的車手才有特權穿着，「我搞到家喺電視機聽到有麥當勞外賣廣告都有心理壓力」。<br>另一車手阿俊亦指麥當勞裝備不足，原廠車胎太跣容易炒車，但麥當勞表明要「行夠咪數先可以換」，他以安全為理由即時辭職，本只需繳付千多元代通知金，但外判公司域迅就於其工資扣2,000多元，多扣了近一倍。本報記者</p></body></html>