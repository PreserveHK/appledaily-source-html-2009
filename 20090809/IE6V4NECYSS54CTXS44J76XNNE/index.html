<html><header><meta charset="utf-8"><title>胡諾言剪臍帶夢落空</title></header><body><h1>胡諾言剪臍帶夢落空</h1><p>吳家樂、康子妮、林曉峰（阿Lo）、姚嘉妮、陳琪及其丈夫胡諾言，昨日到會展出席BB用品展，眾人分享湊仔心得，吳家樂表示太太兩次生BB，他都有陪伴入產房，不過兩次都忘記拍攝BB出世的重要時刻，姚嘉妮就指自從女兒出世後未好好睡過一覺，她說：「我每日都唔可以一次過瞓多過四個鐘，因為又要餵奶又要睇吓個女有冇冚被。」</p><p>買定鉸剪</p><p>9月便會榮升母親的陳琪，踢爆老公胡諾言每晚都會向BB自我介紹，她笑說：「佢晚晚都會同BB講，我係胡仔，我係你老竇，同埋佢買咗把鉸剪希望幫BB剪臍帶，但係家豬流感唔可以入產房。」阿Lo則透露17歲時，由於姐姐林姍姍有工作在身，他要帶同家姐的大女西瓜到電台返工，他又否認姍姍反對女兒與農夫的C君拍拖。<br>採訪、攝影：林妃</p></body></html>