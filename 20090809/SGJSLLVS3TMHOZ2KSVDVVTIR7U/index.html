<html><header><meta charset="utf-8"><title>Lavina避戰肉感麥兜</title></header><body><h1>Lavina避戰肉感麥兜</h1><p>o靚模鍾蕙芝（Lavina）和馬賽昨日在赤柱出席「東亞運動會」宣傳活動，稍後舉行的電腦節Lavina也會出席，她說：「經過動漫節嘅事，大會安排多咗保安，上台嗰套衫會着bratop，落台嗰套就密實啲。」原本Lavina和胡心諾（Rainbow）接着要出席電影《麥兜响噹噹》在荃灣的首映，但最後未有出現，麥兜作者麥家碧對此笑說：「可能佢哋覺得暴露唔過麥兜。」</p><p>「一件衫都冇着」</p><p>麥家碧對於大會邀請兩人現身，表示毫不知情，至於是否怕影響形象？她說：「冇，麥兜咪仲性感，一件衫都冇着都係一級，我哋接受唔同喜好嘅觀眾。」<br>此外，Rainbow昨日與劉欣宜到九龍灣EMax出席Playstation活動，為應屆會考生打氣。問Rainbow可支持畢業生加入o靚模行列時，她說：「其實做乜都可以，好似PR呀，文職都適合囉。」<br>採訪：藍文浩、王連連、馬建華<br>攝影：黃文成、黃偉雄</p></body></html>