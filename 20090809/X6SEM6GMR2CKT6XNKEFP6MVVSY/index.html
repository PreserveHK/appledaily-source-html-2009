<html><header><meta charset="utf-8"><title>吳彥祖錶　半價跳樓</title></header><body><h1>吳彥祖錶　半價跳樓</h1><p>精工錶今年繼續用吳彥祖做代言人，Criteria系列直頭被稱為「吳彥祖錶」，其實這系列的精工錶的確可以好像李生一樣戴幾十年戴到老。09年新款趁暑假來個大減價，更是教人震撼──以行貨價的半價發售！而且絕對唔係小貓三數隻，實行齊齊買平錶。還有其他CASIOG-SHOCK、TRIUMPH、AF-M9綠圈扮Rolex錶……三折左右有錶戴，無謂再四周圍睇錶俾太陽曬！<br><br>記者：梁俊鵬<br>攝影：王文忠<br>Model：Howard@Starzpeople<br>Makeup&amp;Hair：CoieeChan<br>Wardrobe：5cm<br>（查詢：23147278）</p><p>夜光錶指南錶　割喉</p><p>精工「五號仔」運動錶的確是長賣長有的恒久款式，以唔使一千蚊的價錢可以買到隻自動錶，後生仔好快就會慢慢中錶毒。模特兒戴的SNZF59K1型號是當中少有的全夜光錶面，SKZ211K1則具有好複雜兼難用的日規指南針，最大用途就是令手錶更加靚。還有傳統的計時款SND511P1，全部平到半價，真的不用費神考慮。</p><p>09年新款照冧　半價</p><p>最益街坊的莫過於09年新款Criteria錶半價求售，平過網上拍賣！自從吳彥祖成為此系列的代言人之後，大受歡迎，今次這兩款Criteria一定大賣。SNAB53P1黑鋼版就更搶眼兼搶手，三眼計時功能包括九點位置的秒針，六點位置有同時用作第二時區時間和鬧鐘的錶盤和十二點位置的碼錶分針，外殼亦都用上特別橡膠錶圈。另一款SND689P1十二點位則是1/20秒時計。兩者計時秒針用上橙色，令手錶更見醒目。</p><p>G-SHOCK陪住　跳樓</p><p>精工錶外，戴極唔厭的錶肯定有G-SHOCK份。低過平價發售的款式都是易襯的深藍色或啞黑色，有齊G-SHOCK一般功能，200米潛水、夜光燈、計時……其中G1000-7A出名在有六個摩打推動，而G7510-2V則有震動響鬧功能。現在售價幾乎與換殼一樣便宜！</p><p>電單車錶軍錶　齊齊減</p><p>買錶無特定偏好品牌的人都喜歡到旺角信和，基本上可以一覽無遺，款式合心水即畀錢。電單車品牌TRIUMPH就有食正今年潮流的啡皮帶配玫瑰金錶圈，而且還是大型Size款，肯定有捧場客。而之前綠圈RolexSubmariner大熱之時，日本軍錶品牌AF-M9都有相似款，連閃電秒針都有埋，現在三折唔使買到。</p><p>In-Watch（23889963）<br>旺角彌敦道582-592號信和中心G36號舖
</p></body></html>