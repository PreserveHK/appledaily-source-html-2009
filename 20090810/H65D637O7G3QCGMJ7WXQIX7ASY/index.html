<html><header><meta charset="utf-8"><title>Laughing晒馬逼爆戲院呂慧儀胸壓法拉谷旺場</title></header><body><h1>Laughing晒馬逼爆戲院<br>呂慧儀胸壓法拉谷旺場</h1><p>電影《LaughingGor之變節》前晚於旺角舉行優先午夜場，3間影院全部爆滿。Laughing哥謝天華手拖陳法拉出場，但仍不及負傷兼低胸到場的呂慧儀搶鏡，吸引不少fans圍觀。</p><p>謝天華前晚到旺角出席電影《LaughingGor之變節》優先午夜場，樂易玲與陳法拉、葉翠翠、呂慧儀以及敖嘉年到場支持，當中以呂慧儀的低胸裝最為搶鏡。</p><p>唔同《哈利波特》比較</p><p>當晚播放的3間影院全部爆滿，令天華開心不已，他說：「真係好開心，我好多朋友都話會買飛支持，好似自從《古惑仔》之後未試過。」天華指電影首映當晚會帶同太太出席。當記者指《LaughingGor之變節》的上映日期避過了之前的《哈利波特：混血王子的背叛》（HarryPotterandTheHalf-BloodPrince）等猛片，天華即表示不應將港產片及荷李活電影作比較，他說：「外國還外國，香港還香港，大家方向唔同，我只係將本土電影做好，《哈利波特》係玩法術，唔可以相提並論。」</p><p>「請咗助手拎重嘢」</p><p>早前因車禍而傷頸的呂慧儀前晚以性感打扮示人，酥胸半露成為全場焦點，她透露車禍後照過X光，當時並沒有大礙，她亦繼續拍劇，但兩日後感到十分痛楚，她說：「當時真係痛到喊，之後樂小姐介紹個醫生畀我睇，家都休息緊，我都請咗助手揸車同幫我拎重嘢。」此外，陳法拉雖然以tubedress上陣，但不及呂慧儀有睇頭，在場記者笑言她被比下去時，法拉說：「家又唔係fashion騷！」<br>採訪：卓寶花　攝影：陳順禎</p></body></html>