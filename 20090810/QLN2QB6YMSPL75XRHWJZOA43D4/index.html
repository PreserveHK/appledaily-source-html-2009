<html><header><meta charset="utf-8"><title>自認唔係100%Nice華仔搞水戰蝦安仔</title></header><body><h1>自認唔係100%Nice<br>華仔搞水戰蝦安仔</h1><p>劉德華早前一直在內地拍戲，已有一段時間沒有在港露面，前晚他返港和任賢齊及許志安一同演出音樂會，三人表現極high，尾聲時華仔拿起水樽淋安仔，全身盡濕。華仔表示和男仔一起玩才能投入忘我，至於被杜琪峯批評不夠nice，華仔笑說：「邊有一個人百分百nice？」</p><p>早前劉德華忙於在內地拍攝電影《狄仁傑之通天帝國》，近日終於完工回港，前晚他聯同任賢齊和許志安在會展演出新城「鑽石巨星音樂會」，由小齊打頭陣，他笑說因為自己廣東話最好所以才先出場，接着是安仔，他唱出張國榮、陳奕迅及米高積遜（MichaelJackson）的金曲。<br>華仔壓軸出場，他甫出現fans即湧到台前，他笑說：「好耐冇喺香港，要癲吓先，鎖門！一個都唔准走，我要同fans聯誼吓。」華仔又玩一王兩后與女舞蹈員跳標準舞，並勸歌迷返回座位以免混亂。<br>尾聲時，華仔、小齊和安仔同台演出，華仔率先搗蛋作亂，飲水噴向安仔，安仔反擊用水淋他，在旁的小齊立即彈開以免遭殃。一輪水戰後，華仔和安仔衣衫盡濕，兩人又頭貼頭再互淋，玩完水後三人又拿起紙碎互掟，安仔不小心跣倒，幸好沒有受傷。</p><p>叫杜琪峯道歉</p><p>事後華仔表示原本想淋台下觀眾，但見到有攝影師在場，故此改淋安仔。在台上跌倒的安仔則說：「華仔突然嚇一嚇我，我咪跣低囉。」華仔在旁說：「三個男仔好玩，可以玩癲啲，有女仔冇咁方便。」問三人可有想過一同在紅館開騷？小齊笑說：「等華仔拍完戲先，佢咁忙。」<br>日前本報報道華仔會接拍《新少林寺》，向他求證時，他直認說：「係有呢件事，大家都傾咗，但係未知幾時開拍，可能下半年或者要出年，開拍前3個月我仲要練少林功夫。」<br>不過華仔在戲中並非扮少林弟子，而是扮演軍閥的兒子，有傳李連杰會參演，華仔表示據知杰仔冇份演出。提到日前杜琪峯批評港星扮大牌，又指華仔有時候也不夠nice，華仔笑說：「邊有一個人百分百nice？杜sir係咪真係咁話我先？」記者直言是，華仔聞言笑說：「咁叫佢同我道歉先，我先會同佢講番嘢，其實我對佢好好啦！」華仔大方稱讚杜琪峯verynice。</p><p>安仔開P賀壽</p><p>另外，安仔後日42歲生日，問他當天是否和女友慶祝？他表示日前和好友梁漢文及蘇永康等舉行了一個神秘生日派對，女友也在場，但獨欠張衞健，安仔說：「健仔喺香港，但係就閂咗手提電話搵唔到佢。」完騷後，華仔、小齊和安仔到老闆林建岳位於荷李活道的日本餐廳消夜，約凌晨1時相繼離去。<br>採訪：胡比、朱志聰<br>攝影：黃偉雄、黃文成</p></body></html>