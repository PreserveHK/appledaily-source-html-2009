<html><header><meta charset="utf-8"><title>窩輪搏擊：15236吼位炒一轉 - 俊樺</title></header><body><h1>窩輪搏擊：15236吼位炒一轉 - 俊樺</h1><p>上禮拜五港股跌咗523點，噚日恒指收復失地，升554點，但係成交就好奀，只有713億元，過去10個交易日，恒指維持日跌日升嘅走勢，如果成交冇大變動，大市會繼續反覆。<br>好友仲係托住兩大恒指成份股，滙豐控股（005）及中國移動（941）嘅走勢仍然偏好，只係成交縮咗，要睇實兩股嘅走勢。<br>中國遠洋C輪15236：中國遠洋（1919）昨收11.28元，升3.4%。股價下試20日線反彈，好大機會重越10日線，如果升破前高位12.78元，將上試14.20元，可以諗吓隻C輪15236。<br>隻輪現價41.5仙，2010年1月22日到期，溢價4.8%，引伸波幅71.5%，有效槓桿2.3倍，正股升上14.20元，15236睇67.7仙，正股跌穿10.20元，就沽咗隻輪止蝕。<br>俊樺</p></body></html>