<html><header><meta charset="utf-8"><title>劉美君有自信唔怕鬧</title></header><body><h1>劉美君有自信唔怕鬧</h1><p>無綫節目《超級巨聲》昨日在將軍澳舉行宣傳活動，主持劉美君、無綫高層陳家揚和監製麥鎮東均有出席。對於有不少網民指劉美君擔任主持表現欠佳，她笑稱未有因此感到有壓力。<br>劉美君說：「我由出道嗰陣開始，已經有人話我唱埋啲風情歌，所以我都俾人話慣。不過我覺得呢啲意見唔代表晒全部人，我試過行街嗰陣都有人讚，佢哋讚我表現都好好，仲話唔明白點解啲報道寫得我咁差，但係我都好多謝大家嘅意見。」</p><p>「俾人話慣」</p><p>問到劉美君覺得其表現如何時，她說：「始終做主持係新嘗試，一定唔及唱歌咁好，我希望大家畀少少時間我，我有信心會做得更好。」監製麥鎮東則表示昨晚的比賽將不會淘汰參賽者，反而會以迷你音樂會形式進行，同時又有計劃安排19名參賽者擔任今屆港姐競選的表演嘉賓。<br>此外，劉美君前晚為音樂會綵排，哮喘病發的她謂不想拍照，她說：「醫生畀咗類固醇藥畀我，不過怕失聲唔敢食。」<br>採訪、攝影：何慧斯</p></body></html>