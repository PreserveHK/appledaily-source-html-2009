<html><header><meta charset="utf-8"><title>窩輪搏擊：建行反彈敲17625 - 俊樺</title></header><body><h1>窩輪搏擊：建行反彈敲17625 - 俊樺</h1><p>花旗股市前晚跌咗32點收市，市場觀望氣氛濃厚，投資者等緊聯儲局議息之後嘅聲明，如果冇乜壞消息，議息之後嘅花旗股市可以睇好。<br>港股交投繼續淡靜，成交唔夠660億元，恒指收報21074，升144點。滙豐控股（005）同中國移動（941）唞氣，地產股同六行三保想郁，可以留意。<br>建行C輪17625：建設銀行（939）昨收6.04元，升1%。股價上周五跌至50日線搵到支持，昨升破10日線，將上試6.33元，破位睇6.80元，可以諗吓隻C輪17625。<br>隻輪現價46仙，2009年12月21日到期，行使價6.38元，溢價13.2%，引伸波幅43.9%，有效槓桿5.8倍，正股升上6.80元，17625睇87仙，如果正股跌穿5.80元，就沽咗隻輪止蝕。<br>俊樺</p></body></html>