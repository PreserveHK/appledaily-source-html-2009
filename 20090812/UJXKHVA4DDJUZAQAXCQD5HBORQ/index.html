<html><header><meta charset="utf-8"><title>我要做Chrissie之擺Pose</title></header><body><h1>我要做Chrissie之擺Pose</h1><p>Hit爆o靚模，期期做封面，電車男心目中見報率最高的性感女神周秀娜Chrissie，受批評比例亦成正比。寫真集是美感，還是性感，褒定貶，供求問題罷。換轉角度看，上下左右側，絕對有不同光景。今次Chrissie就做足本份，以瞓企跳坐多個Pose，Show盡靚鞋型衫，各位充滿想像力，盡情幻想吧﹗<br><br>記者：郭佩韻<br>攝影：譚盈傑、林栢鈞<br>Makup:AngelKongK.M.S<br>Hair:MarcoWong@TONI&amp;GUY<br><br>場地提供：TheContinentalClub@GatewayHotel&amp;Cucina@MarcoPoloHongKongHotel</p><p>Dimepiece灰色紅唇膏Print入膊背心$310（b）、AmericanApparel藍色純棉Leggings$220（b）、Lacoste紫色婆仔鞋$700（a）</p><p>瞓低側面收小腿
</p><p>要Chrissie擺不同Pose拍攝絕對無難度，她還有不少個人心得。先教瞓，佢話瞓低時，由於地心吸力的影響之下，好多時會令本身瓜子面形也無端端闊了一大截，所以擺Pose時，最好學Chrissie一樣以側面示人，下巴向下（小心雙下巴逼了出來啊！）。雙腳Pose亦要注意，Chrissie話要畀些少力，「雙腳擺Pose時，不要太正面向鏡頭，唔想太過粗，就要用力收緊小腿，並盡量提高少少，避免小腿鬼祟肉走出來。」</p><p>Dimepiece黑色背心$310（b）、AmericanApparel紅色純棉Leggings$220（b）、Lacoste白布彩邊布鞋$400（a）</p><p>正面手臂咪貼身
</p><p>夏天多穿背心仔，拍照時唔想影到拜拜肉，擺Pose時就要留意手臂不要太貼近身體。Chrissie本身手臂夠Fit，只要用少少力，就可令手臂影相出來效果更緊緻。說到體重，估到她有多少磅？「幾個月前我都有100磅，但最近可能工作忙，所以體重減輕了，大約只有92磅，我無特別瘦身減肥，照樣食好多嘢，尤其工作壓力大時，我更零食不離口！」天生麗質，真惹人羨慕！</p><p>Dimepiece白色圖案長背心$470（b）、Lacoste紅色高筒Boots$750（a）</p><p>露膊性感矜貴</p><p>不經意的露，少則叫性感，露得多反而不矜貴，Chrissie不經意的Show膊，展露開心笑容，是為健康性感。沒有刻意瘦身，Chrissie平日會做運動保持身材，跳繩及玩呼拉圈都是平日在家中會做的健身運動，而她最認為簡便的運動衣就是背心加Leggings，「我去做運動都要靚住去做o架！通常會背心襯Leggings，方便嘛！鞋款方面，我會揀些舒適的運動鞋。」
</p><p>Dimepiece黑白圖闊膊Tee$370（b）、Lacoste黑白邊高筒波鞋$750（a）、牛仔短褲(Chrissie’sown)</p><p>鱷魚鞋款多易襯
</p><p>鱷魚仔Lacoste近年不斷創新，今季秋冬更推出多款舒適布鞋及大眾化的波鞋款式，還有女士們愛穿的婆仔鞋。個人推介高筒鞋款，襯短打、窄腳褲及Leggings都得，絕對能夠應付不同場合的需要。</p><p>Allfrom（a）</p><p>跳走肥肉
</p><p>眼見Chrissie高高瘦瘦，身無肥肉，點Keep呢？「我在家中空閒時會玩呼拉圈，可以練纖腰，減少肚腩肥肉。而且我鍾意跳繩，唔使跳好長時間，每日十幾分鐘，即可跳走肥肉。」得！由今日開始，我每晚跳繩。</p><p>上樓舖掃　易襯長背心</p><p>今次Chrissie示範穿的是美牌Dimepiece及AmericanApparel，當中背心款最受歡迎。長身背心配Leggings，簡單易襯，還想趁夏天未完入貨的，新開上樓舖Flamboyant尚有多款選擇，有心人去睇睇啦！</p><p>查詢︰</p><p>（a）Lacoste（27350387）<br>時代廣場地庫2層B211號舖<br><br>（b）Flamboyant（28910877）<br>銅鑼灣霎東街47號1樓</p></body></html>