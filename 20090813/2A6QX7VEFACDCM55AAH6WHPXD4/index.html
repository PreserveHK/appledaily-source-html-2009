<html><header><meta charset="utf-8"><title>食物家品　大擺飯飯店</title></header><body><h1>食物家品　大擺飯飯店</h1><p>香港是個美食天堂，想食咩都有，香港人熱愛食物的程度更超乎想像，甚至滲進了家品界。無論是Q版造型到仿真度極高的設計，抑或實用定係用途白癡無謂的都有。若然還是某產品的擁躉，更可納入收藏之列。新出的叮叮飯家品，外表極真但變身巨版，實用為零但用作裝飾夠晒潮。<br><br>記者：林佩婷<br>攝影：陳盛臣</p><p>巨型排骨飯</p><p>若你是叮叮飯盒的擁躉，就絕不可錯過這個加大碼鳳爪排骨飯，外形抄足原飯盒，以為可打開係收納箱。Sorry囉，純粹擺放裝飾，撕開招紙是無飯開的。<br>（14”×17"×5"）$380/a</p><p>Q版造型</p><p>在真正食物基礎上變成Q版設計，最受少女歡迎。最常用作變身Cute版的食物多以零食或生果作主題，貪其外形多變化，部份仲得個「擺」字，但無用又點，店舖話都不知幾好賣。</p><p>鮮嫩白菜座</p><p>沒閒情栽種植物沒問題，這棵嫩綠的白菜電話座，同樣可綠化你的居室。$48/d</p><p>三寶套裝</p><p>將香港本土小食變成家品，用來作手信肯定夠晒代表性，一套包煎釀三寶便條紙、腸粉滑鼠墊及魚蛋手枕。$88/d</p><p>為食電腦</p><p>長對電腦工作難免悶，毛豆手枕內裏豆豆可拆出抹屏幕（$58/d），而太卷鍵盤墊唔用時可捲埋收藏（$68/d），雞蛋仔手枕及滑鼠墊套裝（$78/d）更是絕配。</p><p>迷你吸塵機</p><p>手板般大的士多啤梨吸塵機，的骰可愛，清理案頭最夠方便實用。$48/d</p><p>零食當鏡</p><p>女生KeepFit要忍口，惟有靠雪條（$38/e）或波板糖鏡（$48/e）望梅止渴。</p><p>果味咕</p><p>夏天最鍾意食西瓜哈密瓜，多汁又解渴。西瓜咕已經好夠Cute（$78/b），哈密瓜咕竟真有果香（$88/b）！香味可維持約一個月。而小型的哈密瓜滑鼠手枕（$38/c），香味則維持約兩星期。</p><p>幾可亂真</p><p>至於仿真度高的家品，款式亦包羅萬有，由飲品、朱古力、甚至是點心、肉類都做到，而且實用度同樣高。</p><p>真假點心</p><p>無論顏色造型，燒賣蠟燭都跟真的差無幾，最搞笑是連蒸籠都配埋。$178/f</p><p>便條紙偽裝術</p><p>簡單不過的便條紙，經過食物造型包裝，立即變特別。以下數款便條紙，驟眼看真的極易認錯。</p><p>小巧火機</p><p>一小片白朱古力及美味威化餅，其實是打火機，只差未能醫肚。朱古力火機$48/e、餅乾火機$38/e</p><p>a.KingBox（68287242）<br>b.city'super（26930666）<br>c.QuiQui（21808697）<br>d.@HOME（82281118）<br>e.gi（36203983）<br>f.HAMS.JBCo（25041848）</p></body></html>