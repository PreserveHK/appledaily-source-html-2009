<html><header><meta charset="utf-8"><title>趕上班女子捱車撞</title></header><body><h1>趕上班女子捱車撞</h1><p>【本報訊】大角嘴一名女子昨懷疑貪睡遲了起床，為趕時間往灣仔上班冒險衝紅燈過馬路，結果被一部駛經的士撞倒。家人聞訊趕來現場，見她傷勢不重鬆一口氣，同時斥責她亂過馬路。</p><p>母親當場訓斥</p><p>受傷女子33歲姓黎，與父母及胞姊同住大角嘴塘尾道一單位，車禍現場離其寓所不遠。消息稱，黎女工作地點在灣仔，上班時間為早上9時，但她經常懶床要趕搭車返工。現場塘尾道與旺角道交界燈位，昨早上8時24分，48歲姓傅的士司機在荔枝角接載一名女乘客，的士沿塘尾道往旺角方向行駛。司機表示，當時行車是綠燈，駛過燈位時姓黎女子突衝過馬路，他急忙扭右軚閃避，仍將女子撞倒。<br>女事主僅受輕傷，她致電家人指被車撞倒，家人聞訊大為緊張，其父赤膊上身穿孖煙囱內褲率先趕到，母親及胞姊隨後而至。家人見黎女無大礙鬆一口氣，但母親指摘女兒，「叫咗你返工早啲瞓覺，早啲起身，唔使趕頭趕命，就唔會俾車撞」，黎女被訓斥只有「頭耷耷」，事後送院治理。</p></body></html>