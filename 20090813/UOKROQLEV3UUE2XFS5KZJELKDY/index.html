<html><header><meta charset="utf-8"><title>超薄黑織皮面　玩認臉</title></header><body><h1>超薄黑織皮面　玩認臉</h1><p>Netbook係就係平喇，不過用落始終唔夠爽快！可能廠商都留意到用家們嘅要求，最近有多部五六千蚊Notebook推出，LenovoIdeaPadU350就係其中之一，不要以為係跟風之作，整部機無論內外都依足流動型用家對Notebook需求，低電壓平台，加上只重1.6kg及17mm超薄機身，用起上來真係輕鬆好多。<br><br>記者：許福合<br>攝影：楊錦文<br>Model：Cherry@PureModels</p><p>多點式操控板</p><p>時下嘅Notebook設計，已經唔再學似以前咁死板，甚至有啲Fashion嘅感覺！U350雖然唔係玩潮款，不過採用嘅朱古力黑織皮壓紋機身，配上一身西裝行政服亦合襯，而電腦內則以香檳金色做主調，外觀相當不俗。<br>當然，最吸引筆者仲係佢只有1.6kg，要知道U350作為一部13.3"屏幕機種，絕對算得上係輕磅，而且最薄處只係17mm，對嫌Netbook屏幕太細嘅用家，算係有另一個選擇。實際用過後，更留意到TouchPad有使用類似MacBook嘅多點式操作設計，簡單來講就係好似iPhone咁，兩隻手指玩放大、縮小相片，當Mouse不在身邊時，實在極方便。</p><p>人臉識別技術</p><p>覺得Netbook唔夠快？同樣流動型嘅U350在這方面就比較平衡，使用CULV（ConsumerUltraLowVoltage）低電壓平台，有「低電量」特點嘅同時，再加上3GBDDR3記憶體，性能自然比Netbook優勝；另外320GB嘅大容量硬碟，對喜愛收藏歌仔、影片嘅用家空間亦大得多。<br>U350同好多Notebook一樣，都有視像鏡頭，而U350特別之處係內附有《VeriFace3.5》人臉識別軟件，可透過臉上5點位置及面部動態，以分辨使用者嘅身份，更強係即使未授權嘅人，亦可講低同拍低留言，再當用家本人回來登入，就可即刻睇番，每段留言可長達30秒，最多可儲30段。</p><p>IdeaPadU350Profile</p><p>處理器：IntelPentiumSU2700（1.3GHz）<br>記憶體：3GBDDR3<br>屏幕：13.3"（1,366×768/LED）<br>顯示：IntelGMA4500M<br>硬碟：320GB5400rpmSATA<br>電源：4-Cell（5小時）<br>網絡：802.11a/b/g/n+Ethernet10/100/1000<br>操作系統：WindowsVistaHomePremium<br>體積：328×228×17-24.9mm<br>重量：1.6kg<br>查詢：Lenovo（800938838）</p></body></html>