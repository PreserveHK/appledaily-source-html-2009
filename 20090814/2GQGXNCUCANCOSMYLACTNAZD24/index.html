<html><header><meta charset="utf-8"><title>爆林雪勁NG阿杜讚法國貓王周身斷骨似殺手</title></header><body><h1>爆林雪勁NG<br>阿杜讚法國貓王周身斷骨似殺手</h1><p>一向敢言的導演杜琪峯早前直指劉德華唔nice，相對主演其新作《復仇》的「法國貓王」JohnnyHallyday，阿杜則讚不絕口，讚Johnny演員道德修養達90分，更指他以前打拳導致經常骨折，很配合《復》片的殺手角色。</p><p>杜琪峯執導的電影《復仇》成為今屆「夏日國際電影節」的開幕電影，日前阿杜接受本報記者訪問時表示，拍攝此片最大難處是劇中演員需要講英語對白，他笑說：「好似林雪要講英文，最後都要搵外國長大嘅陳子聰幫手配音，有時阿雪講說話，JohnnyHallyday都唔知道佢講乜，配咗4、5次音都唔得。」至於黃秋生與任達華則沒有這個問題。</p><p>Johnny有修養</p><p>談到「法國貓王」JohnnyHallyday的表現時，阿杜說：「當初都唔係太認識佢，係去到康城先知道佢原來好紅，有好多fans，不過佢好少演戲，主要係唱歌。」<br>問阿杜外國演員的架子會否很大？他說：「佢都只係25分鐘一杯咖啡，食支煙，好靜咁坐喺度，作為一個演員，Johnny嘅道德修養有90分；喺演戲方面，因為佢係歌手出身，都有70幾分。」<br>阿杜笑言在《復》片演殺手的Johnny以前駕電單車和打拳甚麼都試，更試過多次斷骨，加上其樣子很像殺手，所以演戲時事半功倍。</p><p>阿倫狄龍辭演</p><p>原本Johnny的角色屬意由阿倫狄龍（AlainDelon）來演，可惜他以劇本不合推掉。阿杜又表示在外國拍戲非常舒服，每天工作8小時，有充足時間休息。<br>此外，據知阿杜80年作品《碧水寒山奪命金》即將在港重新安排上演，但他笑言多年前的作品，已經不想再重溫。<br>採訪、攝影：何永寧</p></body></html>