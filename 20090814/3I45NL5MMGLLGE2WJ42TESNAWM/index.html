<html><header><meta charset="utf-8"><title>拍劇咀出火花黃宗澤撇杏兒愛茵媺有新鮮感</title></header><body><h1>拍劇咀出火花<br>黃宗澤撇杏兒愛茵媺有新鮮感</h1><p>黃宗澤和胡杏兒向來被視為一對，不過在無綫劇集《烈火雄心3》中，胡杏兒被安排周旋在鄭嘉穎和王喜之間；黃宗澤則與另一港姐出身的陳茵媺配成鬥氣寃家，不少人看過這對鬥氣寃家的演出後，均好評如潮，難怪黃宗澤願意暫時放低胡杏兒，與陳茵媺做螢幕情侶。</p><p>黃宗澤（Bosco）在無綫劇集《烈火雄心3》中，飾演勇字當頭的消防員Encore，與陳茵媺（Aimee）飾演的女警Easy不打不相識，最後更奉子成婚。</p><p>激咀速戰速決</p><p>不得不提的當然是一場梳化激咀，日前Bosco接受訪問，提到與陳茵媺激咀時，他笑說：「我覺得Aimee好聰明，學嘢又好快，好彩我哋拍呢場戲嗰陣熟咗啲，埋位之前共識要快啲搞掂，唔好NG好多次，我知道有觀眾讚我哋，所以都覺得好開心。」<br>向來與Bosco飾演情侶的胡杏兒，今次則與鄭嘉穎和王喜發展三角戀，記者笑指若加插Bosco，相信觀眾會看得更肉緊，Bosco笑說：「咁太複雜啦，其實有陣時都要轉吓配搭，等觀眾睇落有新鮮感嘛。」
</p><p>做女警豁出去</p><p>Aimee談起劇中角色時，一開口便說：「我今次真係豁出去，呢個女警唔係我嚟，當初我收到劇本發覺完全唔似自己，但諗深一層又覺得都係唔似自己仲好，起碼可以諗多啲嘢，有好多朋友睇完都讚我。」<br>今次Aimee也有不少動作戲，她說：「其實公司預備咗替身，但係拍嗰陣覺得親身上陣鏡頭會靚啲，好好彩武指畀信心我去做，如果有機會我都想再拍動作戲。」<br>採訪：何慧斯　攝影：葉君海<br>場地提供：恒豐酒店<br>髮型、化妝：KaIofHH、CyrusLeeofBeautytech（黃宗澤）</p></body></html>