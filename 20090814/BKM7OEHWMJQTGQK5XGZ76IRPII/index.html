<html><header><meta charset="utf-8"><title>《十人巷》揸弗揀新人森美斥o靚妹靠剝出位</title></header><body><h1>《十人巷》揸弗揀新人<br>森美斥o靚妹靠剝出位</h1><p>由無綫和商台合辦的節目《十人巷》，挑選了一批年輕人進行演戲、跳舞及唱歌等培訓，無綫高層陳志雲和森美聯手做主持及評判。森美稱近來o靚模風氣盛行，批評他們觀念有偏差，希望可以把歪思想矯正過來。</p><p>森美最近為無綫和商台合辦的節目《十人巷》擔任主持及評判，希望發掘明日之星。早前森美接受訪問時，感慨現在的藝人和以往的巨星工作心態有異，他說：「娛樂圈出現咗斷層現象，以前80年代歌手個個張張刀都咁利，但家年輕人唔係，覺得只係着少啲就可以入行。」</p><p>只為取悅男人</p><p>談到近日o靚模攻陷娛圈，森美說：「我問過有啲參加《十》嘅少女model，點解將私人嘅相放喺blog，佢哋話因為公司叫佢哋咁做。亦有人覺得男人鍾意足球同女人，如果佢哋識踢波，咁魅力不可抵擋。佢哋以為自己取悅男人就得，娛樂圈冇人為取悅某一類人而做，佢哋諗法好古怪。」該節目安排眾參賽者上演藝課程，王晶及譚詠麟等人教導，森美謂若發現參賽者有問題，會毫不留情批評。<br>今次與無綫高層合作，森美表示在陳志雲身上學習到不少，他說：「最初會有啲驚，伴君如伴虎，但了解咗大家合作好好。佢EQ好高，玩起嚟可以好癲，我就口衰、刻薄，對住有啲好騎呢面試嘅人，佢都好善良。」問到會否希望成為「迷雲黨」之一，他笑說：「恨不得啦！想成為honey之一，唔敢講佢係我同小儀嘅恩人，但真係幫我哋唔少，好畀機會我哋。」<br>採訪：王連連　攝影：林德雄<br>場地提供：Phonograph</p></body></html>