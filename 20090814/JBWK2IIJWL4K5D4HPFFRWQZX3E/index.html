<html><header><meta charset="utf-8"><title>WelcomeLadyGaGa!髮現蝶影</title></header><body><h1>WelcomeLadyGaGa!髮現蝶影</h1><p>「Can'tReadMy，Can'tReadMy，NoHeCan'tReadMyPokerFace...」憑着《PokerFace》、《JustDance》和《BoysBoysBoys》等歌曲和獨特造型，LadyGaGa的處女大碟《TheFame》，這個暑假在中環老蘭各大蒲場每晚播個不停。音樂熱爆之餘，LadyGaGa亦裝、妝出位。趁住聽晚GaGa去澳門開SummerDiscoPartyfeaturingLadyGaGa，不如教大家模仿佢三個出位Looks，即跟！<br><br>記者：陳諾堯　<br>攝影：王文忠、譚盈傑<br>Model：Ana@zmodel.com　<br>Makeup&amp;Hair：PhoebeCheong</p><p>金髮蝴蝶頭</p><p>LadyGaGa有咁多個唔同Looks，夠爆得嚟又出到街嘅就係呢個金髮蝴蝶頭，一睇就好EyeCatching，學GaGa咁戴埋副黑超仲型！<br>呢個頭其實唔難整，自己一定做到，首先當然要預備假金髮，長或短都得，因為GaGa兩款Looks都有，之後就係另買金色假髮束，簡單幾個Steps就可以繞出蝴蝶結，再用髮夾在頭頂固定便可。</p><p>Steps<br>戴假髮：</p><p>1.先將頭髮紮起，然後戴上頭笠。</p><p>2.之後就可以戴上假髮。</p><p>3.最後將假髮梳順，GaGa的金長髮就完成！</p><p>紮蝴蝶：</p><p>4.用手Hold實散假髮束轉一圈。</p><p>5.將轉了圈的假髮束Twist成8字形。</p><p>6.然後再用新的散假髮束在8字形髮束中間打圈。</p><p>7.完成後用髮夾夾實便成為蝴蝶結。</p><p>短髮皮蝴蝶</p><p>除了經典長髮Look之外，LadyGaGa的短髮加皮蝴蝶造型同樣型爆！頭髮方面除了換上金色短假髮，仲要Set亂同整鬆先會似GaGa，最後戴埋黑色皮蝴蝶結就得喇！</p><p>Hair</p><p>1.首先因為假髮長度較短，所以要將本身的頭髮收得很好。</p><p>2.然後用豬毛刷將假髮削鬆。</p><p>3.再加少許髮泥，用手摷鬆髮尾便可。</p><p>PokerFace灰銀閃眼</p><p>GaGa唔戴黑超嘅時候，每次眼妝都化得好勁，所以誇眼絕對係佢嘅標誌。《PokerFace》MV之中最Sharp就係一對灰銀Shimmer眼。個妝要集中火力用灰色同銀色眼影，記緊黏上假睫毛，再上Mascara，因為GaGa好鍾意用假眼睫毛，唔用就無咗浮誇效果。</p><p>Steps</p><p>1.先用銀色眼影掃在整個眼窩位，連眉骨位都要掃埋。</p><p>2.然後用深灰色眼影掃在眼窩位。</p><p>3.用黑色眼線筆畫3-4mm的上眼線，最後黏上假睫毛和塗上Mascara便可。</p><p>4.在顴骨位輕輕掃上啡色胭脂，最後塗上Nude色唇膏或唇彩。</p><p>妝物</p><p>Ａ）M.A.CEyeshadow#Fashion$130（b）<br>Ｂ）BobbiBrownMetallicEyeshadow#Rockstar$180（a）<br>Ｃ）M.A.CZoomLash#Zoomblack$125（b）<br>Ｄ）BobbiBrownCreamyLipColor#SoftBlush$180（a）<br>Ｅ）CyberColour黑色眼線筆$38（d）<br>Ｆ）inuoviColours#Sandal$135（d）<br>Ｇ）M.A.CPaintPot#Greenstroke$140（b）<br>Ｈ）PupaOmbrettoCottoDuo#Luminys$118（d）</p><p>YouTube勁多Copycats</p><p>LadyGaGa有幾紅有幾犀利？一上YouTube搵佢嘅片就知。除咗佢嘅真身之外，仲有一堆Copycats，佢哋抄足GaGa的Makeup，有啲連造型都似足，睇嚟GaGa真係太Iconic，好明顯在化妝或造型上都係好成功，夠晒標奇立異！</p><p>（a）BobbiBrown（21109387）　<br>（b）M.A.C（31019036）　<br>（c）Pinko（21754848）　<br>（d）SaSa（24511088）　<br>（e）Zara（26291858）</p></body></html>