<html><header><meta charset="utf-8"><title>王喜籲藝人驗毒</title></header><body><h1>王喜籲藝人驗毒</h1><p>王喜及梁靖琪（Toby）昨日到東涌出席「昂步棧道2010」記者會，阿喜於台上呼籲說：「大家參加呢個步行，可以吸到新鮮空氣，唔使索其他嘢，老竇又可以叫個仔索少啲K。」對於學校推行驗毒計劃，阿喜說：「我哋要信任年輕人，咁不如由政府以身作則做起先，藝人驗毒都冇問題，大家一齊驗。」</p><p>冇改晒劇本</p><p>對於被傳與鄭嘉穎不和，又被指改劇本及於活動上私下派貼紙一事，阿喜說：「我只係配合番場景去改，唔會影響拍攝進度同劇情，我唔介意人哋點講，如果我真係由壞人改到變好人，我係老闆都炒佢啦，一向公司都信任我，而派貼紙係工作人員叫我咁做。」此外，Toby被問到好友湯盈盈與錢嘉樂分手一事，她說：「有拍過拖咩？我唔知。」<br>採訪、攝影：王連連</p></body></html>