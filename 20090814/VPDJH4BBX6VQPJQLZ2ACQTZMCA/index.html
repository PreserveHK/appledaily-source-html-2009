<html><header><meta charset="utf-8"><title>美食節09200隻鮑魚仔2分鐘派清</title></header><body><h1>美食節09<br>200隻鮑魚仔2分鐘派清</h1><p>美食節又開鑼，踏入第20屆，場面依然墟冚到不得了，首天未滿十點，已有過百人排隊等候入場，個個有備而來，一出閘即搶攻各抵食攤位，一百份$1肉丸瞬間就賣清，唔想執輸，就要睇吓各人有咩搵食心得。<br><br>記者︰黃家欣、王震遠<br>攝影︰伍慶泉、王文忠<br>模特兒︰Sansu&amp;Algie@PureModels&#13;</p><p>試食大大件冬菇<br>攤位︰1D17-15</p><p>最早入場的一批，明顯做足功課，甫入場已自動埋位，除$1一百粒肉丸之外，最多人「圍」的必定是安記的攤位。事先張揚每日預備400隻鮑魚供試食，原隻即食鮑魚仔，每隻有拇指般長，配周中師傅調配的醬汁入味又好食，質地爽滑彈牙，不少人試完即買。即食鮑魚做法相當方便，只要整包翻熱即可吃。除鮑魚之外，安記還有大量冬菇試食，冬菇肥大肉厚，負責人輝哥特別將冬菇切得大大件來試食，「最緊要俾人試真個味，真係不惜工本﹗」大啖試食策略相當成功，現場所見不少媽媽級食客，試完都讚好，更大手入貨，第一輪二百隻鮑魚仔，2分鐘派清。</p><p>買$100烏冬送$200雪糕<br>攤位︰1D17-12</p><p>沒有做準備功課亦不緊要，只要記住一個策略︰有人群聚集的地方，必有着數。峰一是其中人流極旺攤位之一，原來買滿$100烏冬，即送價值$200的雪糕福袋，內有士多啤梨雪巴、雪糕巴芙及峰雪糕等，全部由日本空運，雪糕口感軟滑，奶味十足。而即食烏冬更有札幌麪豉、天婦羅以及XO醬特多款口味，一打開發現配料甚為豐富，有餃子、肉丸、腐皮等，碗底更有凝固成啫喱狀的湯底，遇熱即溶，毋須額外加水，方便到極，烏冬質地爽滑，湯底帶一陣清甜，竟然比煮即食麪更為方便、美味。</p><p>淮揚熟食<br>攤位︰1C15-01</p><p>本港的活肉代理商五豐行，除了供應由內地送來的鮮肉外，亦有以五豐品牌所推出的熟肉製品。這次參展美食博覽，會場內除了設有即煎牛肉試食攤位外，亦提供獅子頭、蒸鮮肉包等，還特別請來自揚州的師傅到場，在顧客面前即製獅子頭給顧客試味。熟食製品以淮揚菜式作主打，獅子頭、東坡肉等等，只須用水煮或用微波爐加熱即可食用，非常方便。</p><p>高湯獅子頭$35
</p><p>獅子頭以上等豬腩肉炮製，口感彈牙，咬進口有香濃的湯汁流出。</p><p>米線有得撈<br>攤位︰1C10-01B</p><p>今年超力以米線為主力，新推出的米線不是普通的湯米線，而是由超力獨家研製的盒裝撈米線，在市面上絕無僅有。超力撈米線共有兩款口味，包括星洲喇沙和印尼加多加多，喇沙味帶香辣，勝在惹味；加多加多味帶東南亞特色，清新醒胃。超力撈米線不作散賣，一箱為最低消費，內有12包，捱夜人士最啱入貨。
</p><p>超力撈米線<br>每箱12包$60</p><p>今年新推出的產品，弄好米線加上醬汁拌來吃，米線爽口彈牙，醬汁香濃惹味。</p><p>台灣花瓣麪<br>攤位︰1C13-12,14&amp;1C14-11,13</p><p>台灣麪食一向受港人歡迎，同樣來自台灣的花瓣麪又豈能錯過。東方產品從台灣引入了三款極具特色的麪食，包括苗栗花瓣麪、台南關廟麪和城府擔仔麪。花瓣麪是台灣苗栗的特產，過程大部份都由人工手做，棄用機械吹乾，改用太陽曬乾，不但令麪條質感變得滑口，而且沒有了麪粉的味道。</p><p>苗栗花瓣麪<br>3包$50<br>單售$20</p><p>麪條煙韌爽滑，煮過後亦不變腍，保持了爽口彈牙的口感。
</p><p>馬拉咖啡<br>攤位︰1D20-12,14</p><p>咖啡王子會在街請人飲「給匹千奴」，美食博覽內就有美女請你試飲來自馬來西亞的咖啡。R.S.是菲律賓和馬來西亞的食品供應商，在會場內提供了七款飲品作售賣，包括白咖啡、南洋拉茶、巧克力飲品等等，全部飲品均無添加人工品咖啡精。馬拉咖啡豆香更加濃郁，而且咖啡份量亦比本地品牌的多，每包有多至30g至40g。</p><p>澤合怡保三合一白咖啡王（香濃）每包$38</p><p>咖啡豆以低溫烘焙，沒有苦澀的味道，卻有香濃撲鼻的咖啡香。</p><p>食家心得</p><p>$1午餐肉</p><p>買了3包冬菇，試過味覺得好食。另外午餐肉加$1多一罐，都好抵買！</p><p>專攻精品</p><p>出前一丁的清仔精品，出面好難買得齊，今年多了很多款式，每盒$100好抵﹗</p><p>海味抵買
</p><p>安記這一列的海味我都買了，有冬菇、湯包，價錢平好多。</p><p>熟客掃貨
</p><p>買了好多烏冬，因為往年都買開，好食又抵，今年仲有雪糕福袋送。</p><p>送磨豆機</p><p>買咖啡送磨咖啡豆機，幾得意。另外午餐肉都抵買，$90有9罐，仲送汽水。</p></body></html>