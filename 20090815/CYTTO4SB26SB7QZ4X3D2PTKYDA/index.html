<html><header><meta charset="utf-8"><title>轆Book：型仔玩伴任你質</title></header><body><h1>轆Book：型仔玩伴任你質</h1><p>日產代理剛剛引入全新SERENAGreenHighwayStar，個名水蛇春咁長，因為賣點多囉！Green，係符合政府環保免稅要求，而且全車升級裝備，外形年輕咗又有型有活力，內櫳勁闊落，多多都質得落，打波踩單車潛水一口氣玩晒都得，仲唔輕而易舉成HighwayStar？再多心熱衷多幾樣戶外活動都唔怕無伴！<br><br>記者：梁美甜<br>攝影：譚盈傑<br>Model：Algie@puremodels<br>單車提供：ChungYungCycleCo.（26703639）<br>潛水用具提供：PacificOceanSportsCentreLtd.（27719195）</p><p>爬山潛水一次玩</p><p>代理剛剛引入嘅全新SERENAHighwayStar（HWS）車型，以往都係以水貨形式出現，今次正式坐正，成為行貨車，最受惠嘅相信係一班好動、熱愛Outdoor活動嘅用家啦。Why？SERENA素來之所以係熱賣車款，其中一個原因係車價合理而車櫳又大又闊落，低地台加雙趟門上落超方便，收起第三排座椅，已經即時可以騰出超巨型空間，容量驚人，即使係單車、高爾夫球FullGear，又或者夏日Hit爆Skimboard、潛水活動用品，都可以一口氣放晒，質滿成堆架生之後，仲可以坐多幾個人，來個眾樂樂，都咪話唔爽！
</p><p>變形睇得又玩得</p><p>「邊部MPV唔係載人載物量多嘅呢？」係！不過SERENA就由07年起連續兩年得到日本最受歡迎同埋最暢銷MPV嘅銜頭就足見其過人之處，SERENA喺香港亦係熱賣車形，HWS版外形較以往更潮更型，新式鬼面罩及頭尾燈組、全車一體式更具肌肉感嘅包圍等，內櫳換上型格黑櫳，整體感覺更潮、更豪、更型，最重要係揸起嚟好玩睇起嚟亦台型十足。<br>新車採用2.0公升CVTC引擎，馬力輸出137匹，搭配XTRONICCVT電子智能無段變速波箱，加上HWS車身擾流及頂級版獨有嘅跑車化懸掛，性能高操控亦簡單容易，對活動多多又要有型有格嘅年輕一代而言，活力型仔HWS版相信係個不錯嘅玩伴。</p><p>豪華代號</p><p>所謂「HighwayStar」，其實係指豪華頂級版，有「HighwayStar」呢個標誌，就即係部車配備頂級豪華設備，外觀亦都零舍有型格。而今日介紹呢部SERENAGreenHWS就係同系入面嘅頂級豪華版本！</p><p>1.備有指揮燈嘅新式側鏡令新車更有活力。</p><p>2.新式自動轉向AFSXenon頭燈組。</p><p>3.新款鬼面罩加上電鍍飾邊，一改以往老實觀感。</p><p>4.換上全新黑絨座椅，更具型格。</p><p>5.方向盤及面板設計平實，未見突出。
</p><p>6.雙圓儀錶板具跑感，液晶顯示介面提供各種行車資訊。</p><p>規格</p><p>引擎：1,997cc直四CVTC<br>馬力：137ps/5,200rpm<br>扭力：20.4kgm/4,400rpm<br>傳動：XTRONICCVT電子智能無段變速波箱<br>售價：環保價$250,800（原價$275,800）<br>查詢：合誠汽車（28035333）</p><p>環保FunFair</p><p>想睇全新SERENAGreenHighwayStar，可以趁今、明兩日嘅Green系列車展。而下午2時至6時更會提供各款得意小朋友衫仔兼即場免費專業攝影服務，參觀嘅家庭更可以免費獲得一個印有全家福嘅水杯。買又或者試環保車系繼續有機會飛去東京車展睇EV電能車真身！</p><p>NissanGreenSummerFunFair</p><p>時間：10am-8pm<br>地點：日產九龍灣陳列室<br>查詢：22621088</p></body></html>