<html><header><meta charset="utf-8"><title>迷你Netbook減磅！唔夠1kg</title></header><body><h1>迷你Netbook減磅！唔夠1kg</h1><p>買Netbook！梗係想佢又輕、又薄，經常拎出街用啦！GIGABYTE新推S1024，重量輕到只有900g！機身最薄只有2cm，放落手袋都輕鬆無比；價錢係實惠價$3,590，將於下星期香港電腦通訊節2009（8月21日），作全球率先開賣！<br><br>記者：許福合<br>攝影：林栢鈞</p><p>只重900g</p><p>若然你覺得見過嘅Netbook已經夠細，S1024就更挑戰你對Netbook輕細嘅標準，即使將機蓋合上，S1024外觀其實就同本筆記簿差唔多，甚至筆者試過拎個A4公文袋，照樣可以放得落，可見其機身極為纖細，而重量更係只有900g，留意已經包裝電池在內，無花無假，放喺手袋行街夠晒輕鬆！雖然S1024極力減磅，但對電池使用絕對係認真對待，在唔加重用家負擔下，照樣跟6-Cells電池，一般情況下有4小時使用時間，算係相當唔錯。屏幕大小方面就同其他Netbook睇齊，10.1吋解像度為1,024×600，而且係LED背光，睇落舒服，亦可節省電量。</p><p>支援HSDPA</p><p>作為流動電腦，S1024網絡功能幾齊全，除Wi-Fi，亦有埋藍芽，甚至配備比較少見嘅ExpressCard插槽，加上機背嘅2個USB插頭，擴充性都算合格。另外，機身係搵唔到VGA及LAN插頭，要使用嘅時候可以使用跟機擴充轉換器，考慮到機身Size，呢個設計都算可接受。若嫌Wi-Fi都麻煩，直接使用HSDPA自然最方便，S1024可另行選購3.5GHSDPA模組，咁就可以去到邊都上到網，不過插SIM卡嘅位置放在電池旁邊，要換卡就一定熄機，而升級費用要$780。S1024另一個略兼不足處係硬碟只有80GB，所以買多個外置硬碟作備份都有需要。</p><p>Profile</p><p>處理器：IntelRAtomN270（1.6GHz）<br>記憶體：1GB<br>屏幕：10.1"1,024×600<br>硬碟：80GB<br>網絡：802.11b/g/n+藍芽<br>電池：6-Cells3600mAh<br>操作系統：WindowsXP<br>體積：250×170×20.8mm<br>重量：900g<br>查詢：Honnic（23077390）</p></body></html>