<html><header><meta charset="utf-8"><title>隔牆有耳：盛智文要打小人 - 李八方</title></header><body><h1>隔牆有耳：盛智文要打小人 - 李八方</h1><p>海洋公園主席盛智文係大忙人，日前喺泰國度假，都俾八方朝早一個約訪問電話嘈醒，佢仲可以笑住話：「即刻返嚟做！」訪問當日，盛智文着住Armani西裝，都唔介意喺戶外淋雨影相個幾鐘，又山上山下兩邊跑，有行家建議佢坐上升空氣球然後影番落嚟，佢竟然都制，八方錫住佢嗱嗱聲叫停。<br>可惜，有時做聯絡嘅公關部門唔識做，搞到高層做宣傳事倍功半。行家有時都埋怨，家入海洋公園做訪問限制多多，有時約咗獨家訪問，以為可以單對單同主席傾偈，點知突然又會殺出程咬金，呢啲咁嘅蠱惑騎呢安排，公關應該改善吓。哈囉喂又嚟，盛主席或者可以扮鍾馗，喺園內捉鬼打小人，咁就一天光晒。
</p></body></html>