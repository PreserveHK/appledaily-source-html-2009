<html><header><meta charset="utf-8"><title>黃宏發英譯唐詩 - 左丁山</title></header><body><h1>黃宏發英譯唐詩 - 左丁山</h1><p>此日大記者生日，在陸羽請食飯，食到大家捧肚，談話之時，大記者話會與成班新聞系同學訂咗幾圍枱，參加在今年十一月二十九日星期日舉行嘅新亞書院六十周年晚宴，地點係會展中心舊翼大堂。大記者在中大新亞讀新聞系之時，副修政治與行政，發叔（黃宏發）係佢老師。大記者話到時佢會請埋當年新聞系嘅老師，包括李金銓（現城大教授）、皇甫河旺教授（現珠海書院新聞系主任）、朱立教授（退休前係浸大傳理學院院長）以及發叔參加新亞六十周年晚宴。據佢所知，到時大概會有八十席，已有起碼六十席名花有主，多倫多、紐約有校友專程回港參加喎。<br>發叔退休，唔做議員之後，有乜好做呢？大記者話發叔閉門讀書，埋頭翻譯唐詩三百首，逐首詩逐個字慢慢琢磨，在自己網誌發表（ http://chinesepoemsinenglish.blogspot.com），歡迎大家上網查閱、批評、指正咁話。大記者於晚飯後傳來電郵，叫左丁山欣賞黃宏發之英譯唐詩。首先睇發叔譯劉禹錫《烏衣巷》：朱雀橋邊野草花，烏衣巷口夕陽斜，舊時王謝堂前燕，飛入尋常百姓家。發叔逐句翻譯成： <br>1.BytheBridgeoftheHeavenlyRed-Bird,rankweedsovergrow;<br>2.AttheLaneofBlack-GownMansions,thedyingsunsinkslow.<br>3.‘Neaththeeavesofthehighandmighty,swallowsusedtonest,but<br>4.Now,tohomesofthecommoners,oftheJonesesandSmithstheygo.<br>發叔對每個英文字與中文字之配合，有詳細解釋，押韻與字義兼備，「尋常百姓家」譯作homesofthecommoners,oftheJonesesandSmiths，當然有根據，呢兩個姓相等於中國人之「陳李」普通姓氏也。如果想學中譯英，學埋英文語法，發叔之網誌不可放過。</p></body></html>