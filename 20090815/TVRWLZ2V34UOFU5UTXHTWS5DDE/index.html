<html><header><meta charset="utf-8"><title>隔牆有耳：白鴿黨收D9急call - 李八方</title></header><body><h1>隔牆有耳：白鴿黨收D9急call - 李八方</h1><p>台灣莫拉克風災傷亡慘重，民主黨、民建聯噚日同時喺中環籌款。民主黨正、副主席三人一到場，即自掏腰包捐錢，現場反應亦唔錯，暫時籌得港幣約13,000元，佢哋話未來兩星期會總動員喺全港18區開設逾150個籌款站，所得善款全數轉交香港紅十字會，再送交台灣災民。<br>白鴿黨主席仁哥話，新特首辦主任譚志源前日朝早親自打電話搵佢，希望議員下星期一開特別財會批出5,000萬元予台灣同胞，又叫白鴿黨多多支持，一早決定發起募捐行動嘅仁哥當然話冇問題，反而覺得港府今次反應唔夠快。香港高官接受嘅係共產黨領導，唔係國民黨領導，冇咁着緊可以理解，仁哥睇開啲啦。</p><p>開特別財會傾撥款</p><p>白鴿黨副主席兼財委會主席卿姐前日則收到人肉錄音機林D9電話，佢表現得心急如焚，不斷話想盡快開特別財會撥款，可能係收到阿爺柯打要做嘢。救災要緊，八方知道立會秘書處隨即急call議員，召集大家歸位，卿姐話相信到時夠人開會。</p></body></html>