<html><header><meta charset="utf-8"><title>羨慕徐淑敏大肚有人養呂慧儀DeepV企街憂頸患</title></header><body><h1>羨慕徐淑敏大肚有人養<br>呂慧儀DeepV企街憂頸患</h1><p>為慶祝《LaughingGor之變節》開畫票房收106萬，呂慧儀、葉翠翠、周美欣親身到銅鑼灣MCLJP及時代廣場戲院進行謝票活動，向街坊派發書籤、記事簿和海報等紀念品，熱到身水身汗。提到同是選美出身的徐淑敏年底奉子成婚做少奶奶，早前撞車傷頸的呂慧儀表示羨慕不已。</p><p>謝天華擔正的新戲《LaughingGor之變節》前日上畫，單日票房已收106萬，同日上映的西片《迷失侏羅紀》則收37萬，另外《麥兜响噹噹》有25萬票房，以《LaughingGor之變節》成績最理想。<br>三位有份演出的葉翠翠、呂慧儀及周美欣昨日到銅鑼灣派禮物謝票。雖然早前發生鄭融遭胸襲事件，但deepV性感上陣的呂慧儀，在銅鑼灣鬧市派紀念品，沒有引起混亂，反而負面新聞多多的葉翠翠，倒有幾個fans拿了贈品再要求影合照，人氣確比呂慧儀高，至於周美欣更加沒太多市民認識她。</p><p>請臨時助手護駕</p><p>呂慧儀為確保人身安全，特別請了位臨時助手及要求大會保安多加看顧，她說：「由宣傳開始一直都係性感，覺得自己今日屬於型型哋，知道要喺鬧市做宣傳，特別請咗個臨時助手，而且又有保安睇實，唔驚會俾人博懵，反而係擔心整親條頸傷患。」<br>為兩餐辛勞企街派贈品，呂慧儀、葉翠翠異口同聲話羨慕徐淑敏（Suki）奉子成婚有人養，翠翠更是最早知道消息的人，她說：「新聞未出我已經知，我識得Kenny啲朋友，佢哋講我知Suki大肚要結婚，Suki咁靚，生個BB一定得意又聰明，佢咁後生要生BB同結婚要好大勇氣，好羨慕佢搵到個好老公，聽朋友講Kenny係個好男人，見到Suki咁幸福自己都有衝動想結婚。」</p><p>下周一擺慶功宴</p><p>呂慧儀自稱與Suki親同姊妹，她說：「呢封姊妹利是一定好厚，佢唔請我都要做姊妹，見佢家咁真係好羨慕，希望佢生個可愛baby。」<br>此外，無綫高層樂易玲昨日接受商台電話訪問，對於電影在首日開畫票房過百萬，她表示相信身在青島的謝天華已得知喜訊，樂小姐話：「其實喺票房98萬時佢已知道，佢話會繼續努力，聽晚佢會返嚟，仲會出席祝捷會，下星期一又會有慶功宴。」<br>採訪：魯萍<br>攝影：陳俊強</p></body></html>