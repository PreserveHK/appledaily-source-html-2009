<html><header><meta charset="utf-8"><title>日牌開倉　自製日男模</title></header><body><h1>日牌開倉　自製日男模</h1><p>o靚模當道，電車男有大把女神排住隊任揀，咁我哋呢班腐女點算？好彩仲有個貌似o架仔型男模Chiwai（劉志偉）睇睇，今次由他帶路，趁日牌古着店夏季開倉，教大家平執日式型男Look。奉勸各位電車男迷o靚模同時，唔該執執個樣先啦！<br><br>記者：葉雪芯　<br>攝影：譚盈傑、梁細權　<br>Model:Chiwai@Jamcast　<br>Makeup&amp;Hair:EmmanLi&#13;</p><p>PaulSmith潑墨墨綠色軍恤<br>原價$1,700<br>開倉價$250<br><br>藤原浩×Levi's×FENOM牛仔褲<br>原價$3,300<br>開倉價$2,480<br><br>日版皮料拖鞋<br>原價$390<br>開倉價$290<br><br>透明膠框眼鏡<br>原價$130<br>開倉價$30</p><p>港模講o架Look</p><p>細長小眼睛、單眼皮，再加一頭木村式長鬈曲髮，是型模Chiwai的招牌。人人話佢似o架仔，他則大大聲澄清自己是正宗本地薑。不過一身東瀛味，反而有利他工作，事關着起日牌零舍入型入格。對於如何襯出日本型男Look，他大有心得：「其實日本型Look唔難襯，參考日本潮誌就已經有好多靈感。最簡單襯木村Look，一定不可缺少他最愛的Levi's，襯對RedWing，咁就Perfect啦！日本方面於今夏流行EarthTone色恤衫，或麻質恤衫，只需簡單襯件背心或Tee就可以。不得不提還有Roll褲腳潮，加拖鞋或帆船鞋已經好有o架仔Feel。」</p><p>聖林泥黃色花恤衫<br>原價$1,700<br>開倉價$200<br><br>日版RollingStone×伊賀大介日本和服圖案Tee<br>原價$450<br>開倉價$300<br><br>日版木村着用Levi's<br>原價$2,300<br>開倉價$1,700</p><p>墨綠色麻質西裝褸<br>原價$1,850<br>開倉價$200<br><br>日版黑色RollingStoneTee<br>原價$450<br>開倉價$300<br><br>藤原浩×Levi's×FENOM白色牛仔褲<br>原價$3,500<br>開倉價$2,600</p><p>黑色麻質恤衫<br>原價$950<br>開倉價$150<br><br>黑色直紋短西褲<br>原價$250<br>開倉價$100</p><p>木村撐聖林</p><p>講返今次減價貨，以木村力撐的聖林公司花恤最抵玩，聖林公司花恤以出色的東瀛圖案味見稱，不少日本型男均為此牌的捧場客，難怪於日本一直有價有市，絕不減價，今次開倉，部份款式減至一折，唔買走寶！另外，今回貨品絕不是倉低賣剩蔗，大部份為五、六月引入港的新貨，例如一系列藤原浩×Levi's×FENOM牛仔褲、新季日版Levi's3D系列及日版RollingStoneCrossover系列Tee等，雖然折扣睇落未算很低，不過以新貨來講，可以用到季中減價的價位入購，絕對難得！</p><p>女裝清貨$50特賣</p><p>值得一提的還有今次開倉貨不只男裝，就連女裝都一樣有得減，吊帶背心、Tee，甚至背心裙等統統以清貨價50蚊埋單。除此之外，部份配飾例如Volcom銀包、Woodland自家品牌背包，更減至50至150蚊，慢慢揀總會搵到心水貨！</p><p>開倉資料：Woodland</p><p>日期：即日起至8月31日<br>地點：尖沙嘴加連威老道38-40號華暉大廈2樓B<br>時間：2pm-10pm<br>查詢：21110130/25723789（只接受現金或EPS）</p></body></html>