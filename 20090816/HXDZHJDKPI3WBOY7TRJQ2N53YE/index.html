<html><header><meta charset="utf-8"><title>疑男友擅自帶走兩名骨肉曹央雲報警尋囡囡</title></header><body><h1>疑男友擅自帶走兩名骨肉<br>曹央雲報警尋囡囡</h1><p>新一屆亞姐又進行面試之際，前亞姐曹央雲前日報警求助尋女，她自稱與男友育有兩名女兒，前日忽然失去聯絡，又四處奔走，一度尋女不獲，心情徬徨又無助。她昨日雖得悉小孩安全，但因未能親自照顧，故仍十分掛念。</p><p>現年35歲的94年亞姐季軍曹央雲，自稱近年與男友育有兩名女兒，分別是6歲和6個多月。曹央雲日前身體不適留院接受治療，前日下午她突然致電報警尋女，聲稱兩名女兒忽然失蹤，十分擔心。<br>記者前日接報往山頂明德醫院了解詳情，當時曹央雲在菲傭陪同下離開醫院，先乘的士返回山頂寓所，大約15分鐘後，她再獨自轉乘的士到渣甸山親友寓所尋找女兒，她全程顯得徬徨又焦急，最後在看更勸喻下黯然離開。</p><p>稱孩子自細湊大</p><p>戴上口罩的曹央雲一直迴避鏡頭，問到她可有聯絡男友及他的家人？一臉憔悴又眼紅紅的她前晚說：「我一路想低調處理，唔想影響細路仔，佢哋（男方）全部閂晒電話，叫我點算？希望佢明白我心情。我家徬徨無助，我一出院冇人通知我就帶咗兩個細路仔走，佢哋冇權收埋唔畀我見，細路一路由我湊大，應該屬於我，我好唔開心，我家唔知點算。我只係想同佢解決件事，但都冇辦法聯絡到。」<br>曹央雲續說：「如果佢係愛啲細路仔，可以自己照顧佢哋，但佢搵人照顧又攞走佢，自己又離開香港去玩，咁多年我好嬲。」</p><p>警證實兩女安全</p><p>記者就前日曹央雲報警尋女消息，昨日致電警察公共關係科求證，警方指前日下午有一名35歲女子報案，指有親人把她的兩名女兒帶到山頂一間醫院探病後離開，該名女子很擔心女兒下落，於是報警求助，警員接報到場了解，警方昨日表示兩名小孩被親人照顧，安全沒問題，事件列作求警協助。<br>就警方指小孩安全，曹央雲昨日在電話回覆說：「雖然係咁，試問兩個女仲咁細，點都唔及有媽咪喺身邊照顧咁好，我仲好掛住佢哋，要見到佢哋先會最放心。」<br>採訪、攝影：林妃</p><p>我是誰：草根亞姐富貴逼人
</p><p>現年35歲的曹央雲，中五畢業，94年參選亞姐奪得季軍，95年參加華裔小姐，連摘冠軍、最上鏡小姐和最佳民族服裝三獎，被同屆冠軍李妮暗寸「霎眼嬌」，而她則反擊對方有臭狐。當選後，曹央雲投身亞視任主持，未幾突然富貴，由屋邨遷往月租60,000的陽明山莊，更越住越豪。至04年曹央雲突活躍ball場，同年更進駐2,000萬的禮頓山豪宅。其後曹央雲向外自稱已婚，今年1月，曹央雲再誕下第二名女兒。
</p></body></html>