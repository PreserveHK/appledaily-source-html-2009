<html><header><meta charset="utf-8"><title>魚缸暴炒族：安踏尋底未完 - 方星俠</title></header><body><h1>魚缸暴炒族：安踏尋底未完 - 方星俠</h1><p>內地體育品牌不少，市場業務潛力大，但競爭亦大。至於呢類「土炮」牌子生意好唔好，行出街多唔多人穿着？香港散戶唔返大陸，點樣睇得到？<br>星俠走遍大江南北，見大陸體育品牌店成行成市，與國際一線品牌分庭抗禮，其他細牌子相形之下就唔太顯眼，要成功打入內地市場唔容易。<br>百麗國際（1880）宣佈，將其擁有的Fila品牌業務，作價3.3億元人民幣出售予安踏體育（2020），原因之一是在中國開發國際運動服飾品牌所需之技術與經驗，短期內難達到。</p><p>下試10元水平</p><p>安踏有自家品牌，又取得中國奧委會合作夥伴資格，要提升身價，根本唔使靠外國牌子，取得Fila估計對業務增長作用唔大，況且07年百麗購入Fila中國商標後，07年及08年度都要虧損。<br>安踏月初升上52周高位12.70元後調整，上周曾見反彈，但周五挑戰12元失敗，倒跌0.10元，收報11.48元，安踏似反彈完成，短期料再尋底，待跌至10元邊才考慮買貨。<br>方星俠</p></body></html>