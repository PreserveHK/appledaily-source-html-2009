<html><header><meta charset="utf-8"><title>中環在線：台BlingBling教主蔡伊琳　20萬本變月入千萬 - 李華華</title></header><body><h1>中環在線：台BlingBling教主蔡伊琳　20萬本變月入千萬 - 李華華</h1><p>有「台灣BlingBling教主」之稱嘅蔡伊琳（同Jolin蔡依林發音一樣）嚟咗香港，同港人分享吓佢經歷過台灣921大地震，又受股災影響，逾億台幣身家化為烏有嘅艱苦歷程。佢有非一般毅力，並成功抓住客人心態，開拓BlingBling閃鑽同埋包膜專利嘅特許經營王國，畀佢殺出一條血路。<br>原本以賣通訊產品起家嘅蔡伊琳，高峯期身家過億台幣，但係面對地震、股災、同業減價戰，令佢跌落人生谷底，佢不單止無放棄，仲節衣縮食，三餐只用台幣50蚊（約12港元）搞掂，佢捕捉客人謹慎消費但又追求換手機嘅新鮮感，專程去日本學習包膜技術（即係印有設計圖案嘅底貼），融合BlingBling美甲熱潮，以20萬台幣開發手機貼鑽及包膜市場，家每月營業額過千萬台幣。<br>蔡伊琳來港除咗分享佢五年來嘅翻身傳奇，而佢嘅水鑽藝術品會喺新元朗中心展出。</p></body></html>