<html><header><meta charset="utf-8"><title>窩輪搏擊：17904吼位炒轉 - 俊樺</title></header><body><h1>窩輪搏擊：17904吼位炒轉 - 俊樺</h1><p>好淡雙方已經喺21000關角力咗兩個禮拜，噚日終於分出勝負，淡友趁住花旗股市下跌而A股又大插，將恒指推低755點，報收20137，睇個勢20000關可能守唔住，不過50日線應該頂得住。<br>港股雖然仲有下跌空間，但後市唔使睇得太淡，跌落支持位，可以分注收集大藍籌。<br>上石化C輪17904：上海石油化工（338）昨收3.75元，跌3.3%，股價企喺10日線水平，承接力都幾強，如果掉頭炒上，有機升破4.20元試4.65元，可以諗吓隻C輪17904。<br>隻輪現價77仙，2010年2月25日到期，行使價4元，溢價27.2%，引伸波幅79.6%，槓桿率4.8倍（有效2.7倍），正股升上4.65元，17904睇1.35元，如果正股跌穿3.45元，就沽咗隻輪止蝕。<br>俊樺</p></body></html>