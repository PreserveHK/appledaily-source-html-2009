<html><header><meta charset="utf-8"><title>張繼聰新歌繫夫妻情</title></header><body><h1>張繼聰新歌繫夫妻情</h1><p>張繼聰昨日到港台接受訪問，順道宣傳新碟，他說其中一首歌是講時間耐了，很多人和事都會變，可能變好或變壞。談到跟老婆謝安琪這麼多年，張繼聰表示跟老婆感情一齊成長，他說：「我哋一齊經歷咗好多，但係大家諗法仍然一樣，呢樣嘢係好可貴。有時有啲情侶、舊同學，隔耐咗都變得唔friend，呢啲講緣份。」</p><p>「見到Eason冇嘢」</p><p>張繼聰又表示跟老婆關係越來越好，他說：「每次經歷就好似打機，每關都遇到大佬，而且啲大佬越嚟越勁。」問到他口中的「大佬」指是非新聞，或是情敵？張繼聰說：「係話傳聞，又有雜誌反而戥陳奕迅（Eason）慘，話我見到貌似Eason嘅記者就變得躁狂，我想話唔係囉！我見到Eason都冇嘢，何況個記者唔似Eason。」<br>採訪、攝影：王連連</p></body></html>