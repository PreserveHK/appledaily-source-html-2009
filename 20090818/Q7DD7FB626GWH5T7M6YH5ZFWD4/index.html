<html><header><meta charset="utf-8"><title>馮仁昭四圍超：William教跳舞忌遲到 - 馮仁昭</title></header><body><h1>馮仁昭四圍超：William教跳舞忌遲到 - 馮仁昭</h1><p>陳偉霆（William）靠跳舞打入娛樂圈，舞藝一直獲得讚賞，噚日佢應邀到北角教年輕人跳舞，不過佢第一樣要傳授嘅唔係跳舞技巧，反而係教班年輕人千祈唔好遲到，佢話：「因為自己以前成日遲，錯過好多step，又影響同學。」William噚日聲沙沙，原來聲帶發炎，但佢堅持參與噚晚嘅賑災活動。</p></body></html>