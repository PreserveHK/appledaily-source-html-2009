<html><header><meta charset="utf-8"><title>馮美基自調蝦醬　引死鄺美雲</title></header><body><h1>馮美基自調蝦醬　引死鄺美雲</h1><p>見過很多女強人入廚，得出的結論是：只要她們想做一定做得好。霍汶希如是，眼前的馮美基（May姐）更厲害，事事要求更高！蝦醬太鹹就加糖加香蒜加油，令其更滑更香，所以每道餸都煮得好過人，叫人一吃難忘！鄺美雲、曾華倩、狄波拉自是May姐Fans，最近鄧達智也在專欄上一讚再讚！May姐的入廚格言是：「難做嘅去餐廳食，做到嘅先自己煮。」<br><br>記者：廖秀娟<br>攝影：王文忠<br><br>網上真人Show<br>http://vdonext.com/index.php?fuseaction=Features.Archive&amp;channel_id=575603&amp;program_id=658513</p><p>今日煮腦</p><p>馮美基May（前TVB藝員經理、前有線電視節目執行董事及食譜《最愛．宴客》作者）<br><br>大半生在名人明星圈中穿梭，朋友多不勝數；退休後最愛宴客，以美食會友。<br><br>菜式<br>沙薑雞腳<br>蝦醬雞<br>日式牛肉飯<br>星洲西米凍糕</p><p>蝦醬雞</p><p>0hr45min（未計調製蝦醬時間）　份量：2人<br>製作難度：★★☆☆☆<br><br>蝦醬調製過，鹹香味適中，炸雞後香而不太搶味，連拿手煮鮑魚花膠的鄺美雲也讚口不絕。</p><p>材料</p><p>雞1/2隻（斬件）、米酒2茶匙、鹽1/2茶匙<br><br>自製蝦醬料：蝦醬230g、蒜茸1/4杯、油1/2杯、糖1/2湯匙</p><p>做法</p><p>1.先做自製蝦醬，用中火煮熱油，加蒜茸炒香，加蝦醬炒10分鐘，再加糖拌勻，攤凉後放入樽。<br><br>2.將酒、鹽及2湯匙（1）加入雞件醃30分鐘。<br><br>3.燒滾油至180℃，加入雞件炸3分鐘至金黃色便可。</p><p>貼士</p><p>蝦醬放在雪櫃可儲存3個月，用來炒飯及撈麪皆宜。</p><p>沙薑雞腳</p><p>1hr15min　份量：3人<br>製作難度：★☆☆☆☆<br><br>這個是May姐向肥媽偷師再改良的做法，雞腳入味且較腍身，大人細路都啱食，May姐幾時都為大家着想！</p><p>材料</p><p>雞腳10隻、薑2片、雞粉3湯匙、胡椒粉/鹽各1茶匙、沙薑粉1湯匙<br><br>調味料：沙薑粉1湯匙、胡椒粉1茶匙、麻油2茶匙</p><p>做法</p><p>1.洗淨雞腳，用刀批走黃色鱗片，用鉸剪剪去腳甲。<br><br>2.煲滾水，下雞腳汆水1分鐘後撈起。<br><br>3.將雞腳放入煲，加水至蓋過雞腳面，加薑、雞粉、胡椒粉、鹽及沙薑粉，用大火煮滾，轉中火冚蓋煮約1小時至腍身，撈起瀝乾。<br><br>4.將調味料拌勻，趁熱加入雞腳拌勻便成。</p><p>貼士</p><p>剪不剪腳甲跟味道沒太大關係，但May姐覺得剪了較美觀，而且會漏點油，吃時少點油膩感。</p><p>日式牛肉飯</p><p>1hr15min　份量：1人<br>製作難度：★☆☆☆☆<br><br>因某次跟姚瑋打邊爐後剩下日本牛肉，May姐便想到做日式牛肉飯，秘訣除了牛肉要靚，炒洋葱亦是竅門之一，「日本飯買都得，自己煮未必夠人好嘛！」</p><p>材料</p><p>日本飯1碗、大洋葱1/4個（切條）、日本牛肉片100克、牛油1/2湯匙、壽喜燒汁1湯匙、蛋1隻</p><p>做法</p><p>1.用壽喜燒汁醃牛肉15分鐘。<br><br>2.燒熱鑊下牛油，慢火炒香洋葱至呈透明，推至一邊。<br><br>3.另一邊加牛肉快速炒熟，然後與洋葱兜勻，放上預熱的日本飯上，煎一隻太陽蛋放在牛肉上即成。</p><p>貼士</p><p>洋葱一定要甜才好食，用中火慢煮到出水、變腍及透明才合格。</p><p>星洲西米凍糕</p><p>2hr15min　份量：4人<br>製作難度：★☆☆☆☆<br><br>西米糕因椰糖及椰漿而香甜好味，星洲風味特濃，就是簡單好味的代表了！</p><p>材料</p><p>細珍珠西米1杯、菜油少許、椰漿1杯　糖漿料：印尼椰糖2片（切碎）、水80毫升</p><p>做法</p><p>1.煲滾半煲水，加西米用大火煲15分鐘後熄火，冚蓋焗15分鐘，然後倒進筲箕，用清水洗淨，瀝至完全乾身。<br><br>2.在啫喱模掃上少許菜油，倒入西米，放入雪櫃雪30分鐘。<br><br>3.將椰糖切碎後放入小煲，加水用中火煮至椰糖溶化，再用慢火煮20分鐘，倒起攤凉，放入雪櫃雪凍。<br><br>4.西米糕脫模上碟，淋上糖漿及椰漿便成。</p><p>貼士</p><p>椰漿可用新鮮，但因為難買，加上放得久會呈水漿分離狀態，所以用罐頭椰漿較方便，效果差不多。</p></body></html>