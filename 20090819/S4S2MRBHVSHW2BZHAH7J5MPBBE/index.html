<html><header><meta charset="utf-8"><title>鄭融爆腩賴水腫</title></header><body><h1>鄭融爆腩賴水腫</h1><p>鄭融（Stephanie）和堪輿學家麥玲玲，昨日一同到薄扶林出席「第七屆明火食神爭霸戰」，兩人即場下廚煮撚手小菜，其中Stephanie炮製一味芥辣豬扒，色香味俱全，她表示小學4年級時已開始煮飯給自己食，最拿手是煮蛋，以前男友食完皆會大讚。提到日前擔任LadyGaGa演唱會嘉賓時露出豬腩肉，Stephanie說：「因為近來壓力大同多嘢做，我好易就會有水腫，加上出場前因為我覺得唔夠充實，所以食咗兩塊牛扒，所以先咁。」</p><p>麥玲玲撐Kenny有米</p><p>身為徐淑敏（Suki）媒人的麥玲玲則帶備私伙鮑魚到場，問到Suki和男友Kenny年尾結婚，有否食謝媒宴？麥玲玲表示有，對於Suki否認有BB，麥玲玲暗示說：「總之佢食嘢都好小心，連蒸魚都唔食，其他海鮮就更加唔掂。」有傳Kenny是空心老倌，麥玲玲代好友澄清，指他經濟絕冇問題。<br>採訪、攝影：何永寧</p></body></html>