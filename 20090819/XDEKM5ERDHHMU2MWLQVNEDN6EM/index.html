<html><header><meta charset="utf-8"><title>藍芽×USB6.1DVD組合</title></header><body><h1>藍芽×USB6.1DVD組合</h1><p>影音界老大哥Pioneer最近出咗套HTZ585DVD-AP嘅6.1DVD組合，跟機有6隻100W衞星喇叭配Sub-Woofer，三幾百呎大廳絕對俾佢炸爆！仲要靚玩HDMI升頻1080p，公道價$3,490。<br>呢Set機睇得出Pioneer都幾進取，竟然放下身段加入好多數碼影音玩樂功能！當中筆者最愛，係佢除播CD之餘，機前仲有USB位，幫你邊播邊壓MP3入手指，唔使下下落電腦搞；而且個USB位仲有聽歌（WMA、MP3、AAC）、睇片（DivX）、睇相功能（JPEG相夾自選數碼音樂）。<br>連插都懶？機身內置埋Bluetooth，手機、Netbook音樂可以10米隔空掟過去，加埋自家AdvancedSoundRetriever優化壓縮音樂功能，更能令數碼音效重現CD音色。<br><br>記者：朱崇德</p><p>Pioneer（28486488）</p></body></html>