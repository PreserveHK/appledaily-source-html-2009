<html><header><meta charset="utf-8"><title>八卦風：鬼馬浪漫花車</title></header><body><h1>八卦風：鬼馬浪漫花車</h1><p>結婚係人生大事，亦係人生中其中一件煩事，所以唔少現代人都鍾意交畀婚禮統籌公司一手包辦，一來可以免除好多煩惱，二來佢哋嘅心思又真係幾抵讚。化妝、攝影包辦之餘，最重要嘅花車都花盡心思叫人驚喜，好似StarJWedding出租嘅花車就夠晒獨特，車身由專人悉心設計，用拉花貼圖技巧做出Q版3D造型。車櫳佈置亦一絲不苟，令你充滿幸福滿瀉嘅喜氣，豪得起嘅，更有法拉利、寶馬跑車等選擇。想擁有一個獨一無二嘅婚禮，不如先由花車入手。<br><br>記者：許維雅</p><p>查詢：22048995（StarJWedding）</p></body></html>