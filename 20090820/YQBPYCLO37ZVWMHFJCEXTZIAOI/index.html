<html><header><meta charset="utf-8"><title>赴京前拍拖撐枱腳Baby、陳偉霆臨別依依</title></header><body><h1>赴京前拍拖撐枱腳<br>Baby、陳偉霆臨別依依</h1><p>楊穎（Angelababy）和陳偉霆（William）近日以情侶檔為暑期動畫《超鼠特攻》配音，前晚兩人奉旨拍拖出席首映禮，更獲兩人的fans互相支持。William揚言很久沒約Baby睇戲，加上她昨日要到北京拍戲半個月，所以前晚兩人睇首映後食飯直落，不過當被記者撞破好事時，Baby即尷尬得以手遮臉。</p><p>o靚界女神Angelababy與男友陳偉霆前晚到九龍灣出席暑期動畫《超鼠特攻》首映禮，李思捷、o靚模胡心諾（Rainbow）、周凱盈（Monique）也有到場。</p><p>兩地相思半個月</p><p>Angelababy和William奉旨以情侶姿態為聲演的動畫做宣傳，現場兩人的fans更以行動互撐偶像的另一半，擺明很接受兩人公開戀情。William也十分體貼，他見女友手上沒有公仔影相時，即將自己的公仔讓給她。<br>雖然Angelababy和William已是公開的一對，但礙於公司關係，所以兩人未肯承認情侶關係，不過前晚兩人在首映禮上坦言很久沒有一起睇戲，William說：「今日好開心見到Baby，自己成日唔喺香港，都好想約佢，總之多謝廣告客戶搵我哋合作。」前晚Angelababy透露昨日到北京拍戲，她說：「今次係我第一次正式拍戲，係香港導演，要拍半個月，下個月先返香港，都擔心自己會演得唔好，所以會畀心機做。」<br>Angelababy和William前晚出席首映禮後，即拍拖到尖沙嘴食飯以解相思之苦，William更充當柴可夫司機以黑色甲蟲車接載女友，不過兩人見有傳媒追訪即顯得十分避忌，Angelababy一度遮臉避上鏡，在旁的William向她提點後，她即時大方讓記者拍照，但卻無奈苦笑，及後William便送Angelababy返回其土瓜灣翔龍灣香閨，之後便駕車離去。</p><p>Rainbow撐Lavina</p><p>此外，Rainbow對於鍾蕙芝（Lavina）被指坐枱陪酒的傳聞，她力撐Lavina指是一場誤會，她強調當日自己也在場，但因為有工作在身而提早離場，她又表示當日Lavina所派的卡片只是經理人的卡片。<br>採訪：何永寧<br>攝影：林德雄、黃文偉、李志明</p></body></html>