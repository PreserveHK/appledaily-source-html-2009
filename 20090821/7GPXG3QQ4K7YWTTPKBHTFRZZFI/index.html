<html><header><meta charset="utf-8"><title>窩輪搏擊：15466有勢炒一轉 - 俊樺</title></header><body><h1>窩輪搏擊：15466有勢炒一轉 - 俊樺</h1><p>港股前日跌穿20000關，噚日升返上嚟，但係成交好奀，只有572億元，大市氣氛好沉悶。<br>花旗股市靠油股帶動炒上，唔知可以撐得幾耐，不過香港油股有反應，應該仲有一段升。<br>內銀股紛紛公佈業績，工商銀行（1398）業績比預期好，如果炒上去，可以支持吓港股。<br>中石化C輪15466：中國石油化工（386）昨收6.90元，升3.4%。股價喺20日線之下反覆咗6日，噚日破位，如果升破7.25元，睇7.80元，可以翻兜隻C輪15466。<br>隻輪現價11.8仙，2009年11月23日到期，行使價5.988元，溢價3.88%，引伸波幅49%，有效槓桿4.3倍，正股升上7.80元，15466睇19.2仙，如果正股跌穿6.60元，就沽咗隻輪止蝕。<br>俊樺</p></body></html>