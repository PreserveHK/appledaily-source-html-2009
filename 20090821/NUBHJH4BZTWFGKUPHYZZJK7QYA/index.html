<html><header><meta charset="utf-8"><title>驗尿心曠神怡 - 陳也</title></header><body><h1>驗尿心曠神怡 - 陳也</h1><p>校園驗毒，針對校園，不公平。應該全民驗毒，引入瞳孔驗毒儀，跟擺放在旺角天台上的所謂天眼不一樣，級數要超班許多才收效。到時周街一台二台，尤其集中在中環蘇豪和蘭桂坊一帶，老嫩照，老外照，假洋鬼當然更加要照一照。驗毒天眼一經檢定，就像公路超速快拍一樣，沒有反駁餘地，閣下的瞳孔出賣了你，唔該返差館落口供。跟超速一樣，驗毒不過關者，初犯以罰款為佳，再犯就行扣分制，扣夠十五分，釘牌，即是封艇拉人咁解。成年司機可以扣晒分，證明平時手車幾咁狼，釘牌合情合理。而吸毒不分軟硬，凡驗毒即知者，斷斷不能當幼稚園學生般給一隻黑豬仔算數。罰款的阻嚇很有限嗎？好，罰到你破產着草都唔掂，就唔講得笑。<br>禁毒已經是篤棟笑話的今天，毒品源源不缺從偉大祖國輸入特區，禁不來是事實，阿爺早就行死刑了，有個屁用。特區齋驗中學生，揀瓜兒軟的下手而已。要驗，起碼從娛樂圈的毒海做起，大家才心服口服。娛樂圈的粉王粉后有大機構照住，碰不得。中區酒吧一條龍由親特首的商家睇場，鄧一哥不敢郁，仁龍哥側身而過向中學生打主意。天道如此，中學生只能犧牲小我，當一盤娃娃菜任由長官們悶炆。要驗就驗，要插就插，要告就告，香港進入一種望堆填區而「心曠神怡」的境界，不用驗尿的高官貴人們遂有空抽驗一下DNA，睇吓N年前醫院有無撈亂骨肉。</p></body></html>