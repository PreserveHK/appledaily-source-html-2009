<html><header><meta charset="utf-8"><title>媽咪放棄選美相夫教女苟芸慧華姐摘冠償母心願</title></header><body><h1>媽咪放棄選美相夫教女<br>苟芸慧華姐摘冠償母心願</h1><p>2009國際中華小姐冠軍苟芸慧，原來選美是為了一圓選擇相夫教女的母親未完的心願。苟芸慧有份競逐邵氏停產22年後第一炮電影《LaughingGor之變節》的第一女主角，雖然最後未能成為Laughing嫂，但經此一役苟芸慧已經打響名堂。</p><p>之前苟芸慧這個名應該不會有太多人記得，但是經過《LaughingGor之變節》高調揀選女主角，苟芸慧戲劇性地成為最後二強女主角候選人之後，好多人會問她是誰？女主角最後由同是華姐出身的師姐陳法拉奪得，對於剛剛踏入娛樂圈的苟芸慧來說，不做女主角並不是壞事，她日前說：「我知道自己廣東話唔正，都有心理準備。」</p><p>謝Laughing教戲</p><p>苟芸慧憶述當日試鏡時緊張的心情，她說：「我記得嗰日試鏡場戲係Laughing哥帶我走佬，剛剛開始我係做唔到個要求，後來謝天華帶我入戲，我亦開始明白有乜嘢要求。佢（謝天華）教我點樣做，叫我大膽啲放開啲。」電影本來就需要有新鮮感，苟芸慧有條件可以做邵氏停產22年後的首部電影第一女主角，可惜廣東話不靈光，她說：「我相信好大原因係我嘅廣東話，不過我以後都會有機會，我會話畀自己聽唔好灰心。」
</p><p>不甘過平凡生活</p><p>本來並無打算加入娛樂圈，苟芸慧其中一個目的是為了完成媽媽未完的心願，她說：「媽咪以前有機會選美，好多人話佢似林青霞，最後佢選擇咗結婚生仔好普通嘅生活，媽咪覺得我應該同平常人有唔同嘅生活，所以幫我報名參加中華小姐，相信佢心理上有少少想個女做一啲佢冇去做嘅嘢。」<br>決志加入娛圈，苟芸慧放低選美時愛理不理的傲慢姿態，用最短的時間適應新生活，還以《巾幗梟雄》柴九哥的金句來鞭策自己面對未來的生活，她說：「好似柴九話『人生有幾多個十年』，我會用十年時間畀自己，努力喺呢行發展。」<br>撰文：楊潔雯<br>攝影：陳慧安<br>服裝提供：SINEQUANONE<br>髮型：PATRICKSOofHH<br>化妝：ZOEFAN</p></body></html>