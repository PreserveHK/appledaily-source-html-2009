<html><header><meta charset="utf-8"><title>思琦雙親熱捧朱玲玲</title></header><body><h1>思琦雙親熱捧朱玲玲</h1><p>楊思琦及錢嘉樂等昨日於沙田出席宜家活動，兩人以夫妻形式表演趣劇，思琦表示向來喜愛行家具店。對於今屆港姐冠軍將由朱玲玲加冕，她說：「呢啲都係公司嘅安排，咁到時所有人都可以一睹朱玲玲風采，我爹哋媽咪都係佢fans，所以到時一定會睇電視。」至於今年十位候選佳麗的質素，她說：「其實我之前都見過晒，好大方，唔似報道所講咁差。」</p><p>嘉樂認同珊珊</p><p>錢嘉樂舊愛李珊珊表示不會拒絕翻撻，他對此說：「我同佢嘅答案都係一樣，說話唔好咁肯定，我都怕俾上天教訓，其實都幾年喇，大家都要獨立去做啲嘢，佢有佢自己嘅事業，再咁傳對佢好唔公平。」至於珊珊直指兩人關係會對雙方的另一半不公平，談到連珊珊也維護湯盈盈，嘉樂說：「我另一半一定係盈盈o架？」<br>採訪、攝影：王崇穎</p></body></html>