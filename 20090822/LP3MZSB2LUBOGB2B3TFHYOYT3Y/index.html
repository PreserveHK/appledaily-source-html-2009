<html><header><meta charset="utf-8"><title>主播揀紅酒　$16睇樣嘟</title></header><body><h1>主播揀紅酒　$16睇樣嘟</h1><p>自從鬍鬚曾宣佈免除紅酒稅，話要將香港打造成紅酒交易之都，價錢的確平民化了，但亦非人人願意開瓶試酒。最近有新餐廳除了有大中細碼食物任揀，還設置葡萄酒販賣機，「嘟」卡畀$16就可試紅酒，連有線主播王曉君都大讚方便好玩！<br><br>記者：王震遠<br>攝影：譚盈傑、伍慶泉<br>Hair@O4No.8</p><p>紅白酒試玩試飲</p><p>有線娛樂新聞台主播王曉君（Elaine），留學美國讀過番書，又做過《活得很滋味》主持，周遊列國嚐遍天下美食，但說到紅酒，「其實自己唔係好識得飲，不過家姐同姐夫參加過winetasting課程，跟住佢哋都試過好多不同種類嘅酒。」跟親友聚餐，Elaine也愛開支酒，「試過飲一支行內人稱為『金鐘』嘅紅酒，好smooth好香，一路同朋友傾偈，四個人飲咗兩支。」她的心水卻不是法國名釀，竟是美國紅酒，「OpusOne喺美國好出名，都屬於貴價酒，聽家姐推介後試，果然味道香醇。」帶Elaine試玩新店SML內的Enomatic葡萄酒販賣機，她開心如小孩看見糖果屋，大讚好玩方便，「好得意！平時睇winelist只有文字，唔識飲酒嘅人都唔識分，家將所有酒放晒出來一目了然，我唔太識分，但有樣睇就可以隨心而揀。」這種葡萄酒販賣機不單止得個樣睇，還擁有保存葡萄酒的良好環境，紅酒白酒也存於雪櫃內，紅酒設置於18℃、白酒8℃，平時開瓶後的酒最多可存放2-3日，放在販賣機就可增長至2-3星期。而且每杯酒分了2.5cl、7.5cl、15cl三種份量供選擇，最平$16就有得試，試多幾種都得。</p><p>試紅酒<br>法國Moulindegassacalbaran07<br>S$16、M$32、L$48</p><p>「味道好厚身，好fruity好滑，易入口唔會dry，香氣停留喺鼻好耐，好舒服。」</p><p>南非TMVviktoria05<br>S$31、M$61、L$92</p><p>「都算易入口，味道酸酸哋，有少少澀，質感有啲薄身。」</p><p>意大利Lepupillemorellinodiscansano06<br>S$26、M$52、L$78</p><p>「帶有木味嘅香氣，聞到飲到都有啲澀。」</p><p>試白酒<br>南非Mulderboschcheninblanc08<br>S$16、M$32、L$48</p><p>「入口好滑，唔酸，三種白酒之中，呢支味道啱啱好。」</p><p>法國Schlumbergerlesprincesabbesriesling06<br>S$25、M$51、L$76
</p><p>「味濃，有香氣，fruity但有少少酸味，飲完喉嚨都舒服。」</p><p>新西蘭Wairauriverpinotgris08<br>S$28、M$56、L$84</p><p>「香氣幾強，聞落去酸酸哋，味道又唔算好酸，似熱情果味。」</p><p>嘟卡123</p><p>①向店員開卡，按金$30及最少增值$100。可帶走及下次使用。</p><p>②智能卡操作像八達通，放進卡便可揀酒，按掣後會自動在餘額中扣除。</p><p>③每款酒有2.5cl（試味）、7.5cl（約半杯）、15cl（一杯）三種份量揀。</p><p>④將杯放於出酒處，葡萄酒便會徐徐流出。</p><p>⑤不用每瓶開酒，最平的2.5cl$16，試勻不同口味都不會肉痛。</p><p>一家大中細胃任揀</p><p>新開業的SML主打西餐，裝修以木和紙為主調，店內有張canteen式長枱，啱大班人聚餐；外面又有露天陽台，寫意非常。設酒吧區，地點就腳最啱放工歡樂時光。跟餐廳名字SML一樣，打開餐牌，前菜主菜甜點或紅酒，統統提供細、中、大三種份量，想吃得輕盈可選S，份量剛好的有M，食力非凡當然要揀L。</p><p>三文魚他他（大）<br>S$32、M$59、L$108</p><p>三文魚粒伴鵪鶉蛋，食時混上蛋白蛋黃和辣椒，加了青檸汁酸酸的很醒胃。</p><p>辣茄醬燴肉丸（細）<br>S$29、M$54、L$98</p><p>肉丸有牛肉和豬肉，口感煙韌，茄醬香濃惹味，配肉丸一流。</p><p>烤鱈魚配番荽油醋汁（大）<br>S$54、M$99、L$180</p><p>銀鱈魚加鹽吊味，煎得香口有肉汁，芫荽香草汁，更提升了魚鮮味。</p><p>SML（25773444）<br>銅鑼灣勿地臣街1號時代廣場食通天11樓</p><p>最早引入嘟酒機20種芝士配酒</p><p>早在外國流行的Enomatic智能售酒機，SkyLounge於08年首先引入香港，現時擺放着三台機於WineRoom門口，正適合斟杯酒入內試味。SkyLounge位於18樓，一列落地玻璃，飽覽維港靚景，特別醉人。店舖八月有芝士推廣，搜羅來自法國、瑞士和英國等地20種芝士，還由專人為每款芝士配酒，每50克價錢由$36-$138。芝士跟醇酒一直是絕配，想口感繼續升呢，一定要試試。</p><p>美國WalterHanselNorthSlopeVineyardChardonnayRussianRiver06<br>2.5cl$25、7.5cl$70、15cl$130</p><p>味道濃郁，帶牛油香，口感重。</p><p>TêtedeMoine瑞士硬身芝士50g$66</p><p>重牛油味的芝士，質感硬身，適合襯帶牛油的酒。</p><p>法國ChateauRieussecPremiersCruSauternes98<br>2.5cl$45、7.5cl$130、15cl$255</p><p>味甜，酸度不高，合襯濃味藍芝士同吃。</p><p>Stilton英國藍芝士50g$62</p><p>著名的英國芝士，味道不太濃烈，有莓味，辣味不強。</p><p>西班牙AntanoReservaTempranilloRioja01<br>2.5cl$20、7.5cl$48、15cl$85
</p><p>味似藍莓，亦有點意大利黑醋味，口感順滑。</p><p>西班牙黑毛豬風腿50g$98</p><p>24個月黑毛豬火腿刨片，帶濃厚油香味，很夾西班牙紅酒。</p><p>SkyLounge（23691111）<br>尖沙嘴彌敦道20號香港喜來登酒店18樓</p><p>五台機40支酒冷門優質酒</p><p>飲酒勝地蘭桂坊，鄰近威靈頓街就隱藏了一家愛酒人士必到的酒吧。TastingsWineBar設有五台Enomatic葡萄酒販賣機，合共可放40支酒。販賣機設25ml、75ml、150ml三種，客人揀啱心水，插上卡就可斟出葡萄酒。除了販賣機，翻開winelist亦有近200種不同產地的佳釀，老闆Charlene最愛引入冷門酒，由美國或澳洲等地的偏遠酒莊揀選優質酒，愛酒之人來此尋寶，隨時有驚喜。</p><p>法國MichelMagnienGevreyChambetin05<br>試飲$43、半杯$95、每杯$172</p><p>味道濃烈，帶成熟果味和紅莓香氣。</p><p>Tasting's雜錦意大利拼盤$188</p><p>有煙三文魚、巴馬火腿、莎樂美腸等，味道不算太強，襯出酒的果味。</p><p>德國S.APrumWehlenerSonnenuhrSpatleseRiesling03<br>試飲$29、半杯$64、每杯$116</p><p>中甜，易入口，帶桃、李香味。</p><p>芝士拼盤$138</p><p>有Brie、BlueCheese和Comte，味道濃烈，跟果味濃的酒很夾。</p><p>法國Lamblin&amp;FilsChablisVieillesVignes07<br>試飲$22、半杯$48、每杯$88&#13;</p><p>味道帶梨香味，甜得來清新。</p><p>Bruschetta番茄麪包$58</p><p>意式小食，以番茄混香草配麪包吃，酸甜醒胃最夾白酒。</p><p>TastingsWineBar（25236282）<br>中環威靈頓街27-29號元益大廈地下</p></body></html>