<html><header><meta charset="utf-8"><title>潮童福音$59挽鞋走</title></header><body><h1>潮童福音$59挽鞋走</h1><p>眨吓眼又來到八月尾，雖然暑假就快完，不過減價活動就從來都是沒完沒了，今次又輪到有波鞋舖割價勁減。牌子大包圍，adidas、Nike、NewBalance、Converse、Vans這類潮牌都統統減至最低一折，部份日版炒款、剛上市的新貨都在減價列之上，想買平貨又要追款之人，記緊行快兩步！<br><br>記者：葉雪芯<br>攝影：王文忠、伍慶泉<br>Model:Yogo@MMHK<br>Makeup&amp;Hair:Kinki</p><p>Nike、adidas新貨上架即減</p><p>Nike、adidas一向都是波鞋舖減價的熱賣牌子，本來都不抱任何期望會買到甚麼特別貨色，殊不知今次有驚喜！皆因發現就連推出不夠兩個月的新季貨都在減價貨架之上，例如潮人必備的NikeAirForce1，新推出的螢光色系，街外銀碼仍然企硬，但今次竟然一上架即減；adidas新款Stansmith和各色系的Superstar亦同樣減至半價，肯定惹人搶！</p><p>最平Vans低過一折</p><p>輪到潮童愛牌。不得不提的當然是NewBalance，以往一向少做減價，但今次竟然有份參與，而且更是極之搶手的日本版，事關貪其顏色夠Fashionable而且腳形夠長青有型，麖皮撞色系列減至半價就有交易。至於Converse，本身原價不算貴，次次減親價都極為吸引，今次價位就再向下急跌，開倉價低到$89就搞掂！Vans更加低到$59，睇到呢堆價碼，認真無理由唔去掃貨囉！</p><p>FreeOutlet開倉資料</p><p>地點：尖沙嘴漆咸道南25-27號FHPShoppingMall地舖<br>日期：即日起至8月27日（星期四）<br>時間：11:30am-10:30pm<br>查詢：23302276<br>付款方法：購物滿$400接受EPS、Visa或Master</p></body></html>