<html><header><meta charset="utf-8"><title>關仁隱事：「大導」有惡妻冇腰骨 - 關仁</title></header><body><h1>關仁隱事：「大導」有惡妻冇腰骨 - 關仁</h1><p>大導大隻講係人品好講義氣，但近年佢同經理人Peter關係就差咗好多，好似上年佢哋喺京城開工，大隻講住喺邊都唔可以畀Peter知，因為大隻講家有惡妻，唔畀人直接搵到佢老公。呢隻河東獅同奶奶關係亦好差，早排大隻講媽咪有事，要個仔寄錢幫忙，大隻講就靜靜雞叫Peter幫佢滙錢畀阿媽，點知事後有二五仔爆畀佢老婆知，佢老婆嬲到直闖入工作室，唔理老公開緊會，拍枱大鬧，仲要喝令佢即刻炒咗Peter。大隻講喺現場竟然唔敢駁老婆，結果辣㷫Peter劈炮返咗去花旗國，咁大隻講啲嘢冇人識跟進，結果死死氣番經理人返嚟。<br>Textby關仁</p></body></html>