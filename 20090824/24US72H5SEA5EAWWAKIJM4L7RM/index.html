<html><header><meta charset="utf-8"><title>首富蕭希榆</title></header><body><h1>首富蕭希榆</h1><p>登陸香港已有一段日子，來自法國的髮飾店AlexandreZouariParis，一向主張手工精緻、具法國HighClass風情，難怪香港同外國都有一大班名人粉絲，受到不少達官貴人嘅太太千金擁戴。今次搵嚟希榆示範以俄羅斯帝國為靈感的09秋冬系列，將過萬元的「法」飾戴上頭，原來後生女戴都有另一種味道。<br><br>記者：陳諾堯　<br>攝影：梁細權<br>Makeup&amp;Hair:WillOr@willmakeup.com<br>服裝：Reiss（22658030）　<br>場地：Exclusivites（25218626）</p><p>最愛自己Set頭</p><p>記者第一眼見到蕭希榆（原名蕭瀟）時，已經留意到佢把頭髮又長又靚，平日必定經過精心打理。果然無估錯，蕭希榆說最鍾意Set頭，係天生嘅HairStylist！「我一向都好鍾意用頭飾，特別係花花頭飾，因為由細到大都愛花嘅關係，花裙花衫總之有花花圖案的產品我都好鍾意。我12歲就開始自己Set頭，但有一排俾Daddy剪短咗頭髮，因為佢話我嘥太多時間日日整頭！」但蕭希榆話始終有把長髮有安全感好多，「我好鍾意人摸我啲頭髮，覺得好親切，入行前會用成兩個鐘整頭，家陣會去Salon，但都係坐唔定，都係鍾意自己整頭多啲！我覺得女仔可以多啲運用頭飾，個頭Set到日日唔同款，人都開心啲啦！」</p><p>皇宮繁花戴上頭</p><p>GardenTrellis系列是以皇宮內的繁花和御花園為靈感，顏色大玩Tone-on-Tone和深淺協調，令髮飾睇落更有層次感。系列中以外形優雅的木槿花和蝴蝶形髮飾為主，顏色鮮艷，配埋珍珠同Swarovski水晶做點綴，感覺簡單高貴。記者認為這個系列最易Carry和較經濟，如果你係AlexandreZouariParis頭飾的初哥，大可以先試呢個Collection，特別係木槿花形髮夾好易用，點紮個頭都用得着。</p><p>用盡至Glam物料</p><p>AlexandreZouariParis所有頭飾都是採用上等物料，咁先能夠襯托出十九世紀亞歷山大三世公爵夫人和俄羅斯星光的設計。右列兩個系列都係比較Glamourous同成熟一點，配襯上要比GardenTrellis系列花點工夫。其中ImperialStarlight貂鼠毛Fur系列就Casual一點，好似三色水晶環冬甩形髮圈咁，就算唔紮上頭都可以當手圈戴，襯吓衫都唔錯！記者推介三星頭箍，造工精細，夠Bling又有型，有時着AllBlack襯個黑色閃頭箍已經夠Sharp！</p><p>少年改變髮型工業</p><p>AlexandreZouari18歲加入巴黎著名的LORCA髮型屋擔任助理，由低做起，後來創出Blow-Dry髮型，徹底改變整個髮型工業。皆因當年所有Salon仍採用傳統頭盔式烘髮器和髮捲設計髮型，而Zouari就率先用風筒和梳為客人Set頭，這種創新的Brushing技巧令Zouari一夜成名，及後更成為Chanel、Hermès、Valentino、Versace等多個名牌花生騷上的專用髮型師。八十年代，Zouari與日本資生堂合作推出美髮護理系列，至2008年AlexandreZouari憑其獨特的創作天份推出首個高級髮飾系列，大受歡迎，更贏得不少明星闊太的追捧。</p><p>星級用家</p><p>AlexandreZouariParis（28690787）<br>中環置地廣場B4-5號舖</p></body></html>