<html><header><meta charset="utf-8"><title>窩輪搏擊：15035可博反彈 - 俊樺</title></header><body><h1>窩輪搏擊：15035可博反彈 - 俊樺</h1><p>港股上周五先高後低，跌129點，10日線跌穿20日線，現死亡交叉，形勢偏淡。<br>不過，今日大市可能好反覆，因花旗股市上周五升咗155點，通常大戶挾淡倉都會揀呢啲時候，即港股技術出現利淡訊號而外圍股市造好，大家要留神。如果大市抽上去，短線較值博係地產股及滙豐控股（005）。<br>長實C輪15035：長實（001）上周五報收98.50元，升0.7%，股價突破20日線。長實喺7月底高見103.90元，今次炒上會試呢個位，可以諗吓隻C輪15035。<br>隻輪現價8.7仙，2009年12月30日到期，行使價100元，溢價10.3%，引伸波幅40.2%，槓桿率11.3倍（有效5.8倍），正股升上103.90元，15035睇11.8仙，正股跌穿95.50元，就沽咗隻輪止蝕。<br>俊樺</p></body></html>