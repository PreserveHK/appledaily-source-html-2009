<html><header><meta charset="utf-8"><title>袁嘉敏失三甲唔賴君如</title></header><body><h1>袁嘉敏失三甲唔賴君如</h1><p>港姐司儀曾志偉前晚在港姐慶功宴上，指劉倩婷和熊穎詩均是其心水，但就笑言最上鏡小姐袁嘉敏被提名人吳君如害死，他說：「吳君如害佢三甲不入，費事話有後台撐，都係身家清白好啲。」吳君如昨日則在電話中說：「呢啲係嘉敏自己決定，係佢叫我提名，我邊有後台？咁我呢個後台好弱喎！」</p><p>「呢個理由膚淺」</p><p>出爐港姐昨在尖沙嘴香格里拉酒店會見傳媒，袁嘉敏對只奪最上鏡小姐感到失望，自言希望可以由朱玲玲為自己加冕，於綵排時見到她都感動到喊，她說：「不過我都睇好冠軍，佢好大方同有內在美。」對於志偉指她因提名人是吳君如而三甲不入，袁嘉敏說：「我唔知評判點睇，如果呢個係理由就覺得膚淺咗少少，我相信大會唔會咁草率。」<br>亞軍李姿敏對被指爆冷說：「呢啲只係外界揣測，每個人嘅審美眼光唔同。」問季軍熊穎詩未能奪冠可感失望，她說：「又唔覺自己輸，有名銜已經係交代。」<br>此外，前晚擔任表演嘉賓的英國神童歌手ConnieTalbot，昨日原定下午2時乘維珍航空返回英國，可是飛機起飛中途漏油被迫折返赤鱲角機場，迫使她要與家人留港多一晚。<br>採訪、攝影：王崇穎</p></body></html>