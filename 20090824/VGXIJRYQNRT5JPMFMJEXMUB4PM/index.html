<html><header><meta charset="utf-8"><title>閃胴</title></header><body><h1>閃胴</h1><p>下筆寫稿當日，氣溫正徘徊33℃至35℃之間，成大個太陽朝十晚六不停Keep住曬，為免中暑，小背心、TubeTop必然成為散熱裝備。而且，呢個打扮好明顯要陪伴女士們成個炎夏，望落悶悶哋，不如加啲閃粉喺身，正好令陽光同閃粉齊齊製造光燦燦嘅化學作用，夾埋蕭希榆的閃令令頭飾，閃爆登場！<br><br>記者︰吳美美<br>攝影︰梁細權</p><p>蕭希榆說自己有用開BenefitBodySoFine，唔知早前出版的寫真集有無用呢？</p><p>要用BodyLotion打底</p><p>「Powder質地的Shimmer最好用，而且攜帶方便，可隨時補妝，夏天最適合，因為粉狀用上身會最清爽，而且望落去亦會感覺特別滑。至於Cream質地及Gel質地的Shimmer就會比較滋潤及持久，如果身體肌膚乾乾哋就最適合，是去Party的首選。另外，搽Shimmer產品前，最好先搽BodyLotion打底，否則搽上身時，好易會有一笪笪的情況出現。」</p><p>閃令Body三選一</p><p>或者大家仲停留緊「去Ball去Wet先要閃令令」的思想，所以街上很少發現身體「閃令令一族」，但呢個思想希望大家改一改，用閃粉唔等於誇張，自己可以控制，而且唔一定「黐」。因為市面上有幾種質地的BodyShimmer，例如Powder、Cream和Gel狀，每種都有其好處及適宜場合，不如聽聽星級化妝師WillOr的意見。</p><p>蕭希榆愛用Benefit</p><p>至於剛剛於書展推出寫真集的蕭希榆，即場試過幾款BodyShimmer產品後，最令她愛不釋手的是Benefit的ClassicKitten及BodySoFine，「我自己本身都好鍾意用Puff的BodyShimmer，覺得用起來特別均勻，效果亦好明顯。因為Gel狀的BodyShimmer要好有耐性搽勻全身，又唔可以隨時補上身，唔係咁方便。」</p><p>BobbiBrown（28318474）<br>Sephora（27718061）<br>ORBIS（29722322）<br>M.A.C（31019036）<br>Benefit（21103495）<br>NARS（25233805）<br>JillStuart（25060116）</p></body></html>