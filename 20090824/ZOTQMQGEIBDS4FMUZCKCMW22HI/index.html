<html><header><meta charset="utf-8"><title>馮仁昭四圍超荷包增磅人減磅　周秀娜XS戰衣赴韓爭獎 - 馮仁昭</title></header><body><h1>馮仁昭四圍超<br>荷包增磅人減磅　周秀娜XS戰衣赴韓爭獎 - 馮仁昭</h1><p>周秀娜（Chrissie）入行冇耐已經有機會去外國影展同人爭獎，都咪話唔犀利，佢有份拍嗰部由彭發執導嘅電影《關人7事》入圍「第三屆首爾忠武路國際電影節」，大隊今日出發去韓國。Chrissie噚日晏晝去完沙田出席「BeMyOwnBag兒童環保袋設計比賽頒獎禮」，就急急腳去咗銅鑼灣為影展揀選戰衣，仲好快手咁成功揀咗3件晚裝。<br>Chrissie去咗間叫Pink嘅舖頭揀咗3件品牌Martini嘅晚裝，都係深色裙為主，有啲意外係啲衫都唔算性感喎！呢排佢咁多工作，搞到個人都瘦晒，由原本100磅跌到得92磅，條腰仲誇張得22吋，所以揀嘅都係加細碼（XS），不過佢睇中其中一件細碼裙就要後面束腰至啱着。</p><p>環保唔嘥食物</p><p>Chrissie話韓國啱啱舉行完南韓前總統金大中國葬，影展行紅地毯嗰part大會都要低調，所以自己揀衫都唔會太鮮色。Chrissie第一次去爭獎，心情緊張，佢話唔會有太大期望，因為自己始終係新人，只係當去觀摩吸收經驗。<br>另外，Chrissie之前出席個環保活動時話自己有樣最環保，就係唔會浪費食物，通常同朋友食飯，大家食唔晒嘅都係由佢包底，但食極都係咁瘦，好彩做咗豐胸療程所以個胸冇縮細到。</p></body></html>