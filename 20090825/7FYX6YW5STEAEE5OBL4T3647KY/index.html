<html><header><meta charset="utf-8"><title>風乾火腿　要夠鹹夠乾</title></header><body><h1>風乾火腿　要夠鹹夠乾</h1><p>高級超市的風乾火腿賣得幾貴，薄薄幾片就要六、七十蚊，但意大利、法國、比利時的出品睇落好似差唔多，只見價錢差少少，到底邊種至好食？<br>吉之島的凍肉櫃專家Anthony就教路，話風乾火腿除咗用那種豬肉外，風乾期都好重要，頂級的火腿可以風乾2、3年，一般在超市買到，約六十幾蚊100克的貨色，通常係12至18個月。<br>風乾期越長，火腿的肉味會越濃縮，即是更鹹、香，更乾身。揀的時候留意火腿係咪乾身，甚至請店員俾你試食，咁就一定無錯啦。<br>一般來講，意大利的巴馬火腿（ParmaHam），同西班牙的黑毛豬火腿（IbericoHam）都係最頂級，但法國的CurNoir風乾火腿係西班牙黑毛豬的近親，亦有風乾20個月的產品，都係高級的選擇。<br>鹹香的風乾火腿配甜的瓜果，或香醇餐酒，都會更提升味道，要試試呀！
</p><p>意大利<br>18個月風乾火腿，好鹹香，食極唔厭！$66/100克<br><br>比利時<br>火腿味道不過鹹，質地軟滑，價錢又較平，亦風乾了12至18個月。$60/100克<br><br>法國<br>都是風乾12至18個月的火腿。$62/100克
</p><p>查詢：28846888（康怡吉之島）</p></body></html>