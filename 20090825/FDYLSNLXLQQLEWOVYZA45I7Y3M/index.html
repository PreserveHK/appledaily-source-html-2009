<html><header><meta charset="utf-8"><title>Mulberry　轉型變大牌</title></header><body><h1>Mulberry　轉型變大牌</h1><p>英國手袋品牌Mulberry一向以靚皮手工與實力取勝，但自從創意總監EmmaHill加入後，Mulberry頓時變得好有型格。放心，所有袋款依然保留其手袋一貫的實用空間，只是顏色、圖案和細節位都有新嘗試，例如將鐵牌金釦變大等。連名模戴小奕都大讚Mulberry易襯兼適合各年齡，只要Mix&amp;Match一下，自然突出型格兼有個人風格。<br><br>記者：陳諾堯<br>攝影：梁細權<br>Makeup:WraTse@PerfectStage<br>Hair:Charles@LaBoutiqueSalon<br>場地鳴謝：Duke'sBurger&amp;Grill@Central（25267062）</p><p>紅啡白色×蘋果圖案露背中袖One-piece$10,200、Bayswater朱古力色鱷魚紋圖案麖皮手袋$8,850、Love字樣匙釦$1,350</p><p>金釦變大夠Chunky
</p><p>Abigail是今季新Line之一，特色是運用意想不到的大型金屬配件，令整個手袋更突出，感覺典雅又不拘束。以鱷魚紋圖案和麖皮為主題的Abigail，顏色搶眼兼大大個金釦，很型！記者推介Abigail鮮橙色鱷魚紋圖案麖皮手袋，袋身夠大之餘，顏色夠Sharp，就算秋冬衣着顏色偏沉，襯起呢款袋都開心啲！
</p><p>黑色蝴蝶結背心One-piece售價待定、Abigail紫桃紅色<br>鱷魚紋圖案麖皮Clutch$5,350</p><p>金牌有型唔Subtle
</p><p>最新Daria系列以MulberryLogo的MulberryTree大金屬牌為Signature，金屬牌又大又Sharp，好易認！整個Collection備有Clutch、斜揹袋、ShoulderBag和HoboBag等，袋款線條簡潔，袋身以超軟小牛皮製，顏色則有全新鼠灰和焦橙色，比起上季沉色系列，今季玩色搶眼得多。</p><p>Daria紫色漆皮ToteBag$6,750、灰色黑森林圖案中袖One-piece$7,500</p><p>長青款出新色
</p><p>Mulberry的Classic系列在FW09也加了新元素，如Bayswater系列，就加了大型Clutch、新色及皮革，當中包括黑紅色和鮮桃紅的亮面小牛毛皮和漆皮豹紋等。而Mitzy的Hobo款就推出了中型尺碼，袋身依然柔軟，單襯Tee同牛仔褲都可以，Casual又易Carry。</p><p>深藍色蝴蝶結短身HoodedJacket$5,350、灰色昆蟲圖案半截裙$4,050、紫色蟒蛇紋大袋售價待定</p><p>紫色短袖One-piece$6,750、Daria黑色Hobo手袋$9,250</p><p>由Burberry到Mulberry
</p><p>Mulberry創意總監Emma畢業後就在Burberry任職DesignerAccessories，及後她亦曾在CalvinKlein、MarcJacobs、GapInc.和Chloe等擔任Designer和配飾系Consultant，對手袋配飾等設計可說是瘋狂。問到Emma平日設計靈感何來，佢話：「每季設計靈感都唔同，不過大部份都來自舊戲、玩具店、模型舖同相片，我特別鍾意將物件小變大、大變細，好Dramatic，就好似Abigail系列的金釦，其實係頸鏈釦款，將佢變大就有另一種Feel。」Emma仲話紅人如KateMoss、DrewBarrymore等最能代表Mulberry的風格。</p><p>最緊要襯
</p><p>平日出騷就話有Stylist幫手搞造型，咁平日出街又點呢？原來名模小奕都好有FashionSense，最鍾意自己Mix&amp;Match配搭不同服飾，「我會睇場合去襯衫，黑色就最百搭，基本上如果有Function要出席，着條BlackDress就最穩陣，只要仔細咁襯埋其他Accessories，例如手袋可以Sharp啲感覺會較Young，個妝又可以襯埋手袋顏色，令整個Look睇落恰到好處。」</p><p>查詢：Mulberry（21968280）<br>九龍站圓方1041號專門店</p></body></html>