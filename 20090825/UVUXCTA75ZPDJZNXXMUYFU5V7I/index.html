<html><header><meta charset="utf-8"><title>廸士尼Netbook　米奇教你用電腦</title></header><body><h1>廸士尼Netbook　米奇教你用電腦</h1><p>Netbook除咗方便好多要隨身攜帶電腦嘅人，不用腰痠背痛外，更因價錢平，令唔少父母有買部畀小朋友學電腦嘅打算，不過今時今日上網危機處處，自然令人擔心。最近ASUS就與迪士尼合作推出Netbook「DisneyNetbookbyASUS」，呢個夢幻組合除咗設計出兩款靚靚機身外，更重要係電腦有監控系統，小朋友用電腦時，父母們放心好多！<br><br>記者：許福合<br>攝影：伍慶泉</p><p>米奇經典造型</p><p>這部迪士尼Netbook將會有「PrincessPink粉紅公主」與「MagicBlue藍色魔法」兩個版本，前者用上圖案與粉紅色襯托，適合女士們使用，而後者帶有魔法藍色色彩，上面更有印滿米奇公仔頭框，男女用家同樣啱玩，另外，兩機所使用30萬像素鏡頭上都有用米奇嘅經典造型，米奇Fans見到都流晒口水。除咗表面造型，內裏同樣充滿迪士尼色彩，用家可以選擇最喜愛嘅迪士尼與Pixar卡通人物裝飾桌面，包括迪士尼經典角色如米奇、米妮、迪士尼公主、迪士尼仙女、《反斗車王》及《反斗奇兵》等經典可愛角色。</p><p>內置DisneyDesktop</p><p>既然叫得做Netbook，硬件規格上唔算有驚喜，與巿面上Netbook相近，使用AtomN270處理器、1GB記憶體、8.9"LED背光屏幕，而電池使用內置設計，約使用5個小時，值得一提重量只有1.1kg，難怪首賣會模特兒左右手各放一部都仍然咁輕鬆！為咗特別照顧小朋友，Netbook內置特別設計嘅《DisneyDesktop》，操作上與視窗接近，但將大部份功能簡化，而且介面上使用大量生動可愛嘅迪士尼卡通介面，特別吸引小朋友！另外，內置全面監控功能，可讓父母掌握使用電腦嘅使用時段與內容，並挑選那些網站可讓小朋友瀏覽，甚至電子郵件嘅收件人都可以管理，小朋友用來學電腦，父母都可以安心。
</p><p>Profile</p><p>處理器：IntelAtomN270<br>記憶體：1GBDDR2<br>屏幕：8.9"1,024×600<br>硬碟：160GB<br>網絡：802.11b/g/n<br>電池：內置電池（約使用5小時）<br>操作系統：WindowsXPHome<br>體積：248×173×28.7mm<br>重量：1.1kg<br>查詢：ASUS（35824738）
</p></body></html>