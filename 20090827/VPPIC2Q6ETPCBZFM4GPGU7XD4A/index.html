<html><header><meta charset="utf-8"><title>HTCHero　好Touch過iPhone</title></header><body><h1>HTCHero　好Touch過iPhone</h1><p>英雄出世！講嘅係HTC旗下第三部Android手機Hero，推出前早在網上成玩家們討論焦點，當中熱談係支援Multi-touch觸控，兩隻手指玩放大縮細圖片，配合新設《HTCSense》介面，Bosco試玩後大讚操作反應比iPhone更爽快；記者自身係iPhone3GS用家，試後都心郁郁想換機！<br><br>記者：許福合<br>攝影：伍慶泉</p><p>直身機拗柴</p><p>Hero外觀幾有新意，雖然都係直立機身，不過機身底會有一段15度左右曲起嘅「下巴」，若果還記得T-MobileG1，應對這個設計有印象吧！而且喺手機通話時，會比較貼臉，據講仲有埋人體工學在內，揸起手都舒服啲。<br>講機身顏色就有啲奇怪，Hero會有黑同白兩色，但用料竟會有所不同！白色版會有一層特別鐵弗龍塗層，避免白機受染污，又幾細心喎！而Touch芒機最重要當然係屏幕，Hero使用嘅都係HTC標準規格，3.2吋320×480，屏幕下會有實體按鍵，方便接收電話、目錄選單等，另外要提係有埋軌迹球，操作類似滑鼠。</p><p>HTCSense新介面</p><p>Hero支援Multi-touch，可以學似iPhone咁放大同縮細圖片，不用再羨慕人喇！<br>介面方面以Android為系統，HTC再加上自己開發嘅HTCSense介面，外觀做得更美觀，功能亦有所改進，感覺上好像將Android與TouchFLO3D二合為一，可以在桌面上隨意放置圖示，當然亦可安排Widget，而且Hero可以記住圖示放置、Wallpaper等設定！<br>拍攝方面，可以拍500萬像素相片、自動對焦，不過無閃光燈，而且機身上無攝影鍵，要將軌迹球當作快門用，而相片可以直接上傳到Flickr或是Facebook，方便與朋友分享。</p><p>機身Snapshot</p><p>Profile</p><p>處理器：QualcommMSM7200A528MHz<br>操作系統：Android<br>記憶：512MB（ROM）/288MB（RAM）<br>網絡：GSM850/900/1800/1900UMTS900/2100<br>功能：500萬像素鏡頭、藍芽2.0、Wi-Fi、3.5mm耳機、microSD卡、G-Sensor重力感應器<br>通話時間：420分鐘<br>屏幕：3.2吋320×480<br>體積：112×56.2×14.35mm<br>重量：135g<br>查詢：HTC（35201234）</p></body></html>