<html><header><meta charset="utf-8"><title>馮仁昭四圍超：劉璇做無綫親生女 - 馮仁昭</title></header><body><h1>馮仁昭四圍超：劉璇做無綫親生女 - 馮仁昭</h1><p>前體操皇后劉璇原來啱啱簽咗畀無綫做親生女，亦即係經理人合約藝員。噚日馮仁昭同製作資源部總監樂易玲傾開偈，問到無綫會唔會安排劉璇拍劇，樂易玲話：「拍劇暫時唔會，多數係主持工作，劉璇本身好鍾意唱歌，呢方面我哋都會盡量安排。」劉璇舊年幫無綫做奧運節目主持表現備受讚賞，睇嚟無綫有意捧佢做鄭裕玲接班人都唔定。</p></body></html>