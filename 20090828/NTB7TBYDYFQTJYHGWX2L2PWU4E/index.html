<html><header><meta charset="utf-8"><title>三牌劈價三日　澀谷商嬌</title></header><body><h1>三牌劈價三日　澀谷商嬌</h1><p>去年SLY登陸香港開第一間專門店後，幾乎每兩個月就像細胞分裂咁，分店開完一間又一間。眨吓眼又一周年，跟足o架牌商業伎倆，為賀一賀大日子，搵埋姊妹牌moussy和BLACKbymoussy，三牌全線劈價一半，只限三天，想平玩正宗澀谷Look就要趁機入貨！<br><br>記者：葉雪芯<br>攝影：伍慶泉<br>Model:PheobeHui@zmodel<br>Makeup&amp;Hair:Kinki</p><p>SLY彩色吊帶大花裙<br>原價$1,250<br>半價$625（s）<br><br>SLY黑×彩藍漆皮凉鞋<br>原價$1,790<br>半價$895（s）</p><p>SLY四店劈價一半</p><p>每次見到SLY、moussy的Sales姐姐，個個打扮到鬼火咁靚，恨死隔籬。有時心郁郁想東施效顰，雖然身材還有信心Carry到背心加熱褲，但揭開價錢牌看到銀碼，入手總是令人卻步。今次SLY不單止賣性感，開店一周年仲賣大包，全線四間分店，除新貨之外，所有貨品統統劈價一半，當中包括09年春夏季款式，以香港這種漫長的夏天來講，半價購入絕對是「有So無蝕」。講到重點攻略，不用多提都一定是招牌貨超貼身TightJeans，就連日本雜誌《ViVi》都將親手設計SLYJeans的首席設計師植田Mizuki稱為「QueenofDenim」，可想而知SLY的牛仔褲名堂有幾響噹噹。家陣一樣半價埋單，爽手買多幾條啦！</p><p>SLY紫色波點雪紡背心<br>原價$690<br>半價$345（s）<br><br>SLY白色棉質背心<br>原價$450<br>半價$225（s）<br><br>SLY淺藍色洗水牛仔短褲<br>原價$1,250<br>半價$625（s）</p><p>moussy系半價扮o靚模</p><p>壽星公生日是收禮物，但時裝界就偏偏相反，品牌有乜牛一都喜歡送大禮。SLY今次仲搵埋來港更早的澀谷姊妹花moussy和BLACKbymoussy齊齊玩大酬賓，同樣是全線半價。moussy在香港儲落不少Fans，兩位o靚模始祖JaniceMan和Angelababy都是忠心捧場客。若然自問身材玲瓏浮凸，今次最抵買首選一定是經典Cutting的超貼身Tee，出名布料透氣舒服，有不少款式選擇，減價後二、三百有交易。近年在日本流行的年輕熟女打扮，成功帶挈了走成熟路線的BLACKbymoussy，主打晚裝裙、超貼身西褲和西裝褸等。要數今次減價必買的當然是One-pieceDress，一千樓下已經買得到SexyChic，唔使再煩惱去Party要買乜裙！</p><p>BLACKbymoussy三色流蘇裙<br>原價$1,890<br>半價$945（b）<br><br>BLACKbymoussy白金色高跟鞋<br>原價$1,990<br>半價$995（b）</p><p>moussy白色貼身SloganTee<br>原價$420<br>半價$210（m）<br><br>moussy桃紅色SkinnyJeans<br>原價$990<br>半價$495（m）</p><p>s.SLY（25061172）<br>銅鑼灣時代廣場503舖<br><br>m.moussy（23177190）<br>尖沙嘴美麗華商場地下G3-5舖<br><br>b.BLACKbymoussy（25061173）<br>銅鑼灣時代廣場504舖<br><br>減價日期：即日起至8月30日（只限3日）</p></body></html>