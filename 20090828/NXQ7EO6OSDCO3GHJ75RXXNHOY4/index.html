<html><header><meta charset="utf-8"><title>周慧敏行善　不忘護膚</title></header><body><h1>周慧敏行善　不忘護膚</h1><p>玉女掌門人周慧敏（Vivian）連續第6年為日本護膚品牌ShiseidoRevital任代言人，日前拍攝新一輯廣告。問她最注重身體那個部份，她說：「眼、面、手同頸，因為冇衫遮住，當中對眼嘅保養最為重要，眼神最有感染力。」Vivian不時到世界各地做慈善探訪，她說：「有時要上山下海，少不免會攰，不過都會堅持做眼膜，可以回復滋潤，減退眼紋。」</p><p>非洲取靈感</p><p>Vivian近年愛上畫畫，尤愛以母親及家中寵物為素材，她笑說：「下一個model會係老公，好想畫啲佢同貓互動時候嘅感覺，不過仲未實行到。其實非洲呢個地方我好喜歡，去過肯雅的safari、剛果等地做慈善，觀察咗當地民族打扮、野生動物，原始又神秘，對我畫畫多咗唔少靈感。」<br>撰文：RitaLeung
</p></body></html>