<html><header><meta charset="utf-8"><title>西甲大勢：維拉利爾、馬體會唔「客」氣 - 畢傑</title></header><body><h1>西甲大勢：維拉利爾、馬體會唔「客」氣 - 畢傑</h1><p>周日西甲續演餘下賽事，季前豪言要爭錦標的維拉利爾，藉歐霸附與熱身賽已操起狀態，今訪未有大事增兵的奧沙辛拿，平手快捧。<br>維拉利爾在歐霸附兩回合計以9:2淘汰NAC，基奧斯比羅斯及辛拿等主力已開齋；土耳其射手尼赫治雖離隊，但補入了國體會巴西國腳尼爾馬，質素及活力更佳。奧沙辛拿季前友賽全保不敗，但主力柏拉斯已轉投波爾多，在未有明顯擴軍下，平手捧客隊冇得輸。<br>馬拉加上季以升班馬身份勇奪第8，表現可人，奈何攻擊鐵三角的其中兩人艾利素與杜達已離隊，實力大打折扣，首戰主場亦無優勢。</p><p>桑坦德上盤有「基」</p><p>馬德里體育會季前積極重整球隊，分別收回雷恩斯及祖拉度等高質戰將，配合阿古路、科蘭及麥斯洛迪古斯等，有力以前3名完成賽季。何況他們在歐聯附已盡顯火力淘汰彭拿典奈高斯，兩倍客W抵買非常。<br>至於中型班桑坦德季前來投的盡是好貨，包括馬體會翼鋒路爾斯加西亞、愛斯賓奴中堅托利莊及由西維爾借得左閘荷西基斯普，整體實力提升。<br>基達菲情況則令人擔心，上季替球隊打江山的射手烏捷及中場格尼路，俱分別已轉投薩拉戈薩及重返皇馬。桑坦德今役主場少讓平/半，絕對捧得過。文：畢傑</p><p>混合過關</p><p>星期日31馬德里體育會勝（2）x<br>星期日33維拉利爾（平）x<br>星期日34桑坦德（上）3x1</p></body></html>