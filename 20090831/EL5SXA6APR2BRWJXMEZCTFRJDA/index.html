<html><header><meta charset="utf-8"><title>方大同個唱MJ上身埋齋</title></header><body><h1>方大同個唱<br>MJ上身埋齋</h1><p>方大同一連三場於會展舉行的演唱會，前晚完成最後一場，當晚何超盈和男友、蕭敬騰、張棟樑、容祖兒和農夫等到場看騷。甫開始方大同已叫觀眾站起身，他笑言座椅只是裝飾品，又再度跳下台和觀眾握手。尾聲時方大同更似米高積遜（MichaelJackson）上身，穿上閃衫戴上手套和帽大唱MJ名曲，全場歡呼，方大同說：「呢部份我今日下晝先排，今日係MJ生日，當日我同公司講如果加開29號嗰場我就會做呢part，多謝你哋，亦同MJ講聲生日快樂。」</p><p>無奈唱情歌</p><p>慶功時方大同表示很滿意今次個唱，至於林海峰為他設計的紀念品反應理想，問到有沒有錢分？方大同笑說：「有啲，不過公司會出多啲。」另外，房祖名和薛凱琪日前結伴捧場，有傳方大同不忿故在台上大唱情歌冧女方，他聞言無奈說：「咁我點都要唱情歌，請朋友嚟好普通。」<br>採訪、攝影：胡比</p></body></html>