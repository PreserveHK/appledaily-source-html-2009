<html><header><meta charset="utf-8"><title>唔羨慕Kama收山周秀娜補鐘日本搏殺</title></header><body><h1>唔羨慕Kama收山<br>周秀娜補鐘日本搏殺</h1><p>周秀娜（Chrissie）昨日現身旺角，以密實球衣打扮主持開球禮。對於同期o靚模Kama（羅凱珊）最近認識模型太子爺後有意收山，Chrissie坦言30歲前都無意結婚，因為現正是努力搵錢搏殺期。</p><p>周秀娜昨日帶同師妹A.Lin（裴殷），Dada（盧頌之），AnnieG.（吳燕安）及HaileyC.（陳煦晴）到麥花臣球場，出席香港五人足球賽，Chrissie更為球賽作開球禮嘉實，她今次以密實英格蘭球衣造型出席，依然有不少人於場外圍觀。</p><p>懶理性感遭投訴</p><p>身為詩琳纖體代言人的Chrissie，早前為公司拍下的一輯性感比堅尼電視廣告，接獲廣管局150多宗投訴，直指意識不良，教壞細路，她昨日似有備而來，解釋說：「個idea係導演、客戶創意，我只係負責拍，做好要求，帶出纖體效果，投訴冇諗咁多，自己都好鍾意個廣告。」<br>Chrissie透露為準備下月初日本TokyoGirlsCollection時裝騷，早前找了名師「補鐘」：「之前補咗兩堂，都夠啦，我仲買咗啲日文書。」
</p><p>自嘲經常「上岸」</p><p>對於同期o靚模Kama因結識了模型大王之子，有意收山上岸，Chrissie即笑笑口說：「我都成日上岸，成日去游水。其實拍拖好正常，最緊要開心，男友係講互相信任。」問到她會否效法Kama，找個有錢男友收山，她說：「自己30歲後先結婚，3字頭之前都係搏殺期。」至於會否秘密結婚，她說：「都會公開，不過都未搏殺夠。」<br>採訪、攝影：顏英儀</p></body></html>