<html><header><meta charset="utf-8"><title>隔牆有耳：李慧琼拆彈變自爆 - 李八方</title></header><body><h1>隔牆有耳：李慧琼拆彈變自爆 - 李八方</h1><p>民建聯議會新人王李慧琼Starry出道以嚟四平八穩，最近卻惹上是非。有讀者向八方投訴，指Starry去年初代表民建聯九龍城區議會議員去信區會小組及立法會，要求將沙中線土瓜灣站，由原來喺土瓜灣道近九龍城碼頭同翔龍灣，搬去宋皇臺道交界，此舉有利益衝突之嫌。事關Starry喺宋皇臺道傲雲峰有物業，但佢冇喺區議會開會討論時申報，而傲雲峰呎價由當時四千幾升到六千幾，疑似以權謀私。</p><p>買落傲雲峰翔龍灣</p><p>Starry聽到指控大聲呼寃，話自己做齊立法會、區議會及城規會所有申報工作，但區會根本冇規範每次去信或者每次傾議題都要申報。而且，以權謀私嘅指控更加唔成立，因為佢喺傲雲峰同翔龍灣都有物業，換言之轉唔轉站頭都受影響。佢本身家住黃埔，但作為九龍西議員，唔通連關係到黃埔居民利益嘅嘢都唔可以爭取？<br>民建聯黨團召集人葉國謙亦指，民建聯要求搬站嘅建議係按市民意願提出，並由Starry代表黨發言，同佢個人利益完全無關。呢單嘢雖然拆得掂，不過就洩露咗原來李慧琼係個小富婆，有咁多叠樓揸手。</p></body></html>