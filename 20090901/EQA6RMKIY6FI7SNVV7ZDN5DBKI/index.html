<html><header><meta charset="utf-8"><title>羅仲謙涉9車串燒</title></header><body><h1>羅仲謙涉9車串燒</h1><p>最近有份演出無綫電視劇《古靈精探B》的羅仲謙，昨日涉及大埔吐露港公路9輛車損毀意外，5人輕傷，幸而他無恙。昨午1點43分首宗車禍發生後，各車停在路中警員調查之際，又釀5車連環相撞，排中間的私家車司機正是25歲的羅仲謙。</p><p>尾板插玻璃</p><p>羅仲謙其後接受電話訪問說：「我冇受傷，我揸車去將軍澳電視城拍劇集《搜下留情》，沿途上斜時啲車係慢行，我前後都係大貨車，後面架貨車突然抽頭駛出，點知撞到我架車右邊尾，之後又撞到前面架車，不過最驚係貨車嘅尾板跌咗落嚟，仲插正我架車頭玻璃裂咗，我嗰刻好驚，以為自己會死。」羅仲謙又表示警員指他十分幸運，因為鐵板是直插入司機位位置，幸而車頭玻璃夠硬淨。羅仲謙又稱他是新車購入，故買全保，車價約20萬元，意外後他先到警局落口供，再返無綫開工。<br>採訪：羅日昇、林妃</p></body></html>