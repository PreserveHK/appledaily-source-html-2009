<html><header><meta charset="utf-8"><title>摸清Aaron出國探訪Mango唔知黛林係城嫂</title></header><body><h1>摸清Aaron出國探訪<br>Mango唔知黛林係城嫂</h1><p>郭富城被指背着緋聞女友熊黛林（Lynn），偷嗒在圈中浮沉的王秀琳（Mango），昨日二人分別在不同場合出現，城城心情超好，Mango則表示不知城城與熊黛林拍拖，會繼續與城城做朋友，對城城的行蹤更瞭如指掌，知道他一早要到外地探訪。</p><p>郭富城昨早現身機場，以聯合國兒童大使身份前往泰北湄洪頌探訪，心情明顯比早前出席活動時愉快，問他心情如何？城城微笑道：「心情幾好，做善事心情特別好。」城城會到當地探訪小朋友，問他可有助養小孩，他說：「我冇助養呀，助養我覺得好大責任，唔係只係畀錢佢讀書，仲要陪佢哋，未有心理準備。」</p><p>無意即興娶</p><p>四大天王中只有他還是單身，問城城可有結婚的準備，他說：「每個人都有唔同睇法，我會支持佢哋，最緊要開心幸福，都會祝福佢哋，我呢一刻覺得暫時未適合結婚，仲有好多理想未做，家我同工作結婚先。」問他會否即興結婚且是否不會公開？城城說：「即興，煮麪咩？我個人咁心直口快，結婚一定同大家講。」<br>至於其最新緋聞女友Mango，昨午則在銅鑼灣出席PSP活動，她強調與城城是相識很久的朋友，她說：「做得呢個圈都係朋友，互相幫助，我有乜嘢唔明都會問佢。」對於知否城城昨早往外地探訪？Mango說：「我知呀，我哋有聯絡，大家係朋友就會繼續聯絡，唔會特別避忌，係friend之嘛。」問到有沒有機會發展？她說：「做朋友好好，可以一直keep住，冇諗過要做女朋友。」</p><p>嫌偷芒核凸</p><p>講到城城被指「偷芒」，Mango就變成第三者，她說：「字眼好核凸囉，第三者都係啲記者自己寫。」問她可知城城與阿Lynn拍拖？Mango說：「我唔知呀。」又謂她與阿Lynn並不相熟，只是很久以前同場做騷，如二人再度同場可會避免合照？Mango說：「唔會，都唔怕囉，有乜要怕呢。」<br>採訪：胡比<br>攝影：林德雄、陳志嵐</p></body></html>