<html><header><meta charset="utf-8"><title>富士3D孖眼相機　立體激凸</title></header><body><h1>富士3D孖眼相機　立體激凸</h1><p>無論多高檔、功能如何強嘅相機，拍出嚟嘅照片都係2D平面，缺少咗立體感怎樣都差些少，富士即將推出嘅FinePixReal3D就打破2D平面限制，機身上使用兩組鏡頭，模擬人嘅眼睛，拍出3D立體相片，效果有啲似睇3D電影，不過就連立體眼鏡都可慳番。<br><br>記者：許福合<br>攝影：譚盈傑<br>Model：Norain@PureModels</p><p>3D拍兼錄</p><p>玩法創新嘅富士Real3D早在網上盛傳！機身採用滑蓋設計，上面有3D藍光字樣；留意打開機蓋後會見到兩組鏡頭，而上面會寫住77mm鏡頭間隔，較一般人雙眼之間平均66mm為高，在處理3D效果會比人眼更佳。<br>用家可選擇使用2D或3D進行拍攝，2D亦即係正常拍攝，只會使用左邊鏡頭取景。除咗比一般相機多支鏡頭，機身唔算太大，但就略重、略厚；除拍攝3D相片，連3D影片都可玩埋，算係補番數。</p><p>打印3D相片</p><p>Real3D屬1,000萬像素機種，ISO感光度為100-1600，鏡頭毋須伸出，能有3倍光學變焦（35-105mm）。內置RealPhotoEngine3D影像處理引擎，可透過計算畫面距離、光度及色彩等資料，合成為3D立體影像。<br>機背2.8"屏幕，每粒Pixel都呈類三角狀，配合人眼的左、右分隔，從而看出兩組不同影像，營造出3D立體效果。拍攝3D相竅訣，重點是主體清晰，立體感會特別出，相反物件多又亂，隨時睇到你眼都花。另外唔建議長時間睇住個芒拍3D相，真係會頭暈o架！<br>無論相片或影片，在一般電腦芒上只作2D平面顯示；富士表示可安排寄回日本作「3D相片打印服務」，費用每張約$40/5R，而且正計劃將打印器材引進香港。</p><p>3D測試</p><p>3DDigitalPhotoViewer立體必備</p><p>3D印相好麻煩？富士特別為Real3D相機配了一個3DDigitalPhotoViewer；外形同一般電子相架無分別，8吋屏幕解像度達800×600，但有直接3D相片顯示效果；可插入xD、SD/SDHC記憶卡，機身內置215MB記憶體及1組USB。除3D相外，更可播放多媒體檔案（MPO/JPEG/AVI/3D-AVI/MP3等）。</p><p>Profile</p><p>感光元件：1,000萬像素1/2.3"CCD×2<br>光學變焦：3倍　屏幕：2.8"<br>感光度：ISO100-1600<br>影片：640×480/30fps<br>記憶卡：SD/SDHC（內置42MB）<br>電池：鋰電池<br>體積：123.6×68×25.6mm<br>重量：260g<br>查詢：富士（24088663）</p></body></html>