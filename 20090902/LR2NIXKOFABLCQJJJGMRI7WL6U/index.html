<html><header><meta charset="utf-8"><title>伊巴「地標戰」埋齋賽後焦點：巴塞大勝上盤客笑晒 - 力奇</title></header><body><h1>伊巴「地標戰」埋齋<br>賽後焦點：巴塞大勝上盤客笑晒 - 力奇</h1><p>巴塞隆拿周一憑保贊、施度基達及伊巴謙莫域三記頭槌，主場輕鬆以3:0大勝希杭，衞冕之路取得好開始之餘，亦順利開出[-2]「主勝」，霸氣盡現。連同其他歐洲二線波，周一勁旺強隊，共有5場賽事贏波贏盤（見附表），令一眾上盤客贏個盤滿缽滿，笑逐顏開。力奇</p><p>除皇牌美斯隨阿根廷國家隊備戰對巴西及巴拉圭的世界盃外圍賽、「白面」恩尼斯達因傷缺陣外，巴塞今場「夫添」出戰，伊巴謙莫域及麥士維兩位「新丁」都有披甲上陣。<br>賽前，巴塞由隊長佩奧爾向球迷展示上周五贏得的歐超盃獎盃，令場內氣氛熾熱。比賽初段，希杭頭威頭勢，但巴塞很快就搶回主動權。戰至17分鐘，保贊接應施度基達的助攻近門頂入。</p><p>保贊傷小腿休3周</p><p>完半場前兩分鐘，施度基達接應丹尼爾開出的角球頂成2:0，施度基達今場憑一入球一助攻獲選此役最佳球員。巴塞在82分鐘由伊巴謙莫域飛頂破網取得「地標戰」入波，為巴塞「埋齋」之餘，開出[-2]「主勝」。<br>施度基達賽後說：「我們要勝出每場賽事，假若球隊可像上季般取得成功就好了。」不過，巴塞今場有保贊勇戰弄傷左邊小腿，需休養3周，將肯定缺陣未來聯賽對基達菲、馬德里體育會及歐聯對國際米蘭的大戰。<br>另外，左閘麥士維左邊大腿亦受傷，將缺陣兩周。然而，巴塞日前成功從薩克達簽入22歲烏克蘭中堅基格連斯基，他最快可於下輪對基達菲就可上陣。</p><p>周一球賽旺強隊贏波贏盤</p><p>賽事：瑞超<br>賽果：奧雷布洛贏加費萊2:0<br>盤路：[-1]　勝負：勝<br><br>賽事：挪超<br>賽果：洛辛堡贏利恩4:1<br>盤路：[-2]　勝負：勝<br><br>賽事：德乙<br>賽果：杜伊斯堡贏杜塞爾多夫3:0<br>盤路：[-1]　勝負：勝<br><br>賽事：葡超<br>賽果：賓菲加贏塞圖巴爾8:1<br>盤路：[-1]　勝負：勝<br><br>賽事：西甲<br>賽果：巴塞隆拿贏希杭3:0<br>盤路：[-2]　勝負：勝</p><p>牽牛贏近3成封王</p><p>牽牛在8月擂台初段帶出，但上周六藍鑽石及畢傑發力，雙雙超越，但牽牛又衰唔晒，周日及周一連中兩條2串1，終於保住盟主，藍鑽石、畢傑均有豐厚利潤，卻要屈居第2及第3，而總結有4位名家以正分過終點。</p></body></html>