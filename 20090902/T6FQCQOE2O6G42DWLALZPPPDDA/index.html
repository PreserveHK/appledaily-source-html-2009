<html><header><meta charset="utf-8"><title>窩輪搏擊：17957短炒有得諗 - 俊樺</title></header><body><h1>窩輪搏擊：17957短炒有得諗 - 俊樺</h1><p>A股反彈帶動噚日港股造好，不過A股1個月跌咗22%，噚日反彈少少，短線仲唔可以睇好，因為高位蟹貨多，要等市場氣氛好番才可以回復升勢。<br>港股升幅畧大於A股，不過成交好奀，加上期指大低水，令人唔放心，恒指50日線可能好快受考驗。短炒都係吼啲有成交嘅強勢股。<br>阿里巴巴C輪17957：阿里巴巴（1688）昨收20.65元，升7.3%，成交算配合，應該可以試之前嘅高位21.80元，破位睇25元，可以諗吓隻C輪17957。<br>隻輪現價66仙，2010年5月3日到期，行使價18元，溢價19.1%，引伸波幅82.5%，槓桿率3.1倍（有效2.2倍），正股升上25元，17957睇98.9仙，正股跌穿18.60元，就沽咗隻輪止蝕。<br>俊樺</p></body></html>