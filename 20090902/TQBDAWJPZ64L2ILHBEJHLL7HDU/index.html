<html><header><meta charset="utf-8"><title>魚缸暴炒族：越投1.6元阻力大 - 方星俠</title></header><body><h1>魚缸暴炒族：越投1.6元阻力大 - 方星俠</h1><p>港股失守2萬點之後，反彈力度好弱，前日跌市成交673億元，昨日升市則唔夠550億元，上升動力咁弱，點搞？<br>雖然坊間有言論認為市場資金未流走，只係暫時偃旗息「股」。大市氣氛轉淡，不但選股難度大增，博炒業績亦隨時會中招。<br>好似信義玻璃（868）半年盈利倒退兼減派息，股價即插7%，報收5.28元。另一隻中油香港（135）少賺逾8成，股價又係走晒樣。其實該股在8月初已見頂，昨日大跌而成交急增，跌至6元唔排除先彈一彈，但最怕彈完後跌得仲深。</p><p>博反彈見好要收</p><p>內房股昨日全線異動，其中越秀投資（123）大力反彈，一洗近月頹勢，急升8.2%，收報1.45元。越投升勢咁勁，令唔少散戶刮目相看。<br>越投亦剛派完中期成績表，半年盈利6.84億元，升47%，不過唔派中期息。該股昨重返10日線之上，如果內房股續升，越投短線仍有上升空間，但1.60元阻力大，就算低位買到都唔可以太大貪。<br>方星俠</p></body></html>