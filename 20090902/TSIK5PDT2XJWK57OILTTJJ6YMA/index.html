<html><header><meta charset="utf-8"><title>中環在線：吳彥祖做利郎代言人 - 李華華</title></header><body><h1>中環在線：吳彥祖做利郎代言人 - 李華華</h1><p>路邊社消息話，下周招股嘅內地男裝衫龍頭中國利郎（1234），要攻消費力強勁嘅年輕白領，啱啱簽咗型男吳彥祖（圖）做代言人。聽講利郎安排吳彥祖喺下個禮拜舉行嘅投資者推介會現身㖭！今次唔用o靚模，改以型男招徠。<br>咁利郎家簽咗吳彥祖，原本嘅代言人陳道明又點呢？消息人士叫華華唔使擔心，因今次利郎係簽多一個代言人，唔係換代言人，即係第日可能見到吳彥祖同陳道明兩位中港型男同場出現，連3套《無間道》都冇呢個卡士！<br>華華聽啲基金經理講，利郎雖食正內需條水，但佢嘅初步意向價唔係咁吸引，同行內第二及第三名嘅差距又唔係咁遠，招股檔期仲要撞正兩隻大型國企同期招股，要突圍確實唔容易。</p></body></html>