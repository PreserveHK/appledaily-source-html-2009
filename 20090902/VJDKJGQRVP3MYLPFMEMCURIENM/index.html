<html><header><meta charset="utf-8"><title>亞視減薪藝人大逃亡陳啟泰過檔有線獲力捧</title></header><body><h1>亞視減薪藝人大逃亡<br>陳啟泰過檔有線獲力捧</h1><p>亞視因為財困向旗下藝人薪酬狠狠開刀，藝員即開始大逃亡，陳啟泰自98年加盟後，口才了得的他例必坐鎮大騷，更成為亞視之寶，上月底便約滿，但期間亞視一直誠意欠奉，阿泰昨日決定動筆簽約有線另謀發展，與亞視的11年賓主關係正式畫上句號。</p><p>亞視近年為削減開支，不惜向旗下藝人開刀，既減薪又減騷，甚至有新人低至月薪6,000任做，非常可憐。本報早前已踢爆亞視之寶陳啟泰萌去意，將跳槽有線，前日正式約滿的他已決定離巢，並於昨日動筆簽約有線，與亞視結束11年賓主關係。</p><p>主動傾續約冇反應</p><p>近日亞視晚上安排重播阿泰首次拍攝的亞視劇《我和殭屍有個約會》，令人更懷念他在亞視工作的日子，他昨日在電話親口證實過檔：「其實早喺個半月前，我都主動同亞視傾談合約問題，但佢哋一直冇反應，坦白講我幾懶，覺得做生不如做熟，我都好留戀亞視，一直等亞視主動同我傾，最終有線嘅條件都唔錯，我都希望可以畀自己一啲新嘅發展空間。」<br>阿泰這次離開，他最遺憾未能出任今屆亞姐司儀，他說：「我都做咗好多屆，如果亞視要邀請我做，咁佢哋要同有線傾。」據知，有線將會力捧阿泰，稍後會開一個新的綜藝節目讓他做主持。</p><p>鮑姐未約滿拒減薪</p><p>有消息指亞視另一鎮台之寶鮑起靜早前已不滿減薪潮，在影廠與藝員科高層狹路相逢，有指鮑姐忽發爛渣大鬧該高層，記者昨日致電鮑姐求證，她說：「我日日返工都見到藝員科啲人，但我冇鬧佢，只係叫佢唔好減咁勁，減薪係公司決定，我知佢都係打份工，我唔會令人難做。」鮑姐惋惜阿泰離開，她說：「阿泰係亞視代表，係司儀人才。」鮑姐指自己11月底才約滿，但她表示人工已減無可減。<br>此外，亞視這股減薪潮流失不少藝人，繼朱慧珊、陳啟泰和珈潁後，吳亭欣也於前日約滿未續約，回復自由身的她昨日在電話回應：「係呀，我冇簽，家傾緊拍內地劇，返去賺人仔（人民幣）。」<br>採訪：比華利</p></body></html>