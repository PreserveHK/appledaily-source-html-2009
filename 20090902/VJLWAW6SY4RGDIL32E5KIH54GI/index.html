<html><header><meta charset="utf-8"><title>「食多啲生果身體好」Baby暗寸城城為師姐出氣</title></header><body><h1>「食多啲生果身體好」<br>Baby暗寸城城為師姐出氣</h1><p>宿敵Angelababy和周秀娜將在東京行騷，正面對決，做足準備上堂練習行騷的Baby自信做足100分。對於郭富城背着其師姐熊黛林偷芒王秀琳，Baby則借男友陳偉霆過橋，暗寸城城「食多啲生果身體好！」</p><p>今日起程到東京的Angelababy（楊穎）昨日帶同新加入公司的師妹Christine（楊汀叮）和Sarah，在海港城出席「Reborn─絲路之旅藝術展」。Baby、周秀娜和諸葛梓岐將在東京舉行的「TokyoGirlsCollections」中同場較勁，戰場轉到日本，Baby揚言早有心理準備要比較，她說：「要上嘅catwalk堂都上晒，預咗比較，唔諗太多。」
</p><p>唔阻陳偉霆識女仔</p><p>問Baby可有撒手鐧？她說：「贏唔贏睇人點睇，我個心做到100分。」談到郭富城被發現偷芒（偷嗒Mango王秀琳），Baby謂未有時間見到師姐熊黛林（Lynn），問若陳偉霆偷芒怎處理？Baby即笑說：「偷芒果定士多啤梨呀？我同佢係好朋友，唔阻佢識女仔，識多啲異性都係好事。」之後更幫師姐Lynn暗寸城城說：「食多啲生果身體好！」<br>Baby早前在北京拍夏永康新片，素臉出鏡，她謂被北京的廁所嚇壞，她說：「廁所好恐怖，見到晒人哋啲排泄物，又有啲蟲飛出嚟，我第一次去廁所時嚇到大叫。」雖然男友陳偉霆也同片演出，但由於不同單元，所以沒機會合拍。<br>採訪：LawWaiMan<br>攝影：EdwardChou</p></body></html>