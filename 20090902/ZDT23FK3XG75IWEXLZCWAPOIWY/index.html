<html><header><meta charset="utf-8"><title>張天愛搞選美一腳踢</title></header><body><h1>張天愛搞選美一腳踢</h1><p>張天愛（Flora）近年瓣數多多，包括搞經理人公司、舞蹈學校和製作公司等，她早前在拉斯維加斯為「2009中華小姐（美洲賽區）」比賽做監製，除了設計晚裝和泳衣之餘，更找來內地著名演員唐國強、芭蕾舞家譚元元及丈夫羅素等任評判。</p><p>讚冠軍高質素</p><p>Flora說：「籌備咗6個月，第一次搞咁大型嘅選美比賽，都好開心。我唔止想喺香港做成功女人，都想喺外地做個成功女人，今次可以話踏出重要一步。」她盛讚佳麗質素高，尤其冠軍王瑩，Flora說：「佢好似章子怡，又叻做主持，又精於跳拉丁舞。」會否簽她收歸旗下？Flora說：「有幾個都有質素，但我要搵啲好似Bonnie（旗下模特兒陳碧舸）咁，識得自律、包容同態度好嘅。」<br>採訪：DebbieLum</p></body></html>