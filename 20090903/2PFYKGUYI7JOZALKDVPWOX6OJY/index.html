<html><header><meta charset="utf-8"><title>關心妍籌款請正生學員遊樂園</title></header><body><h1>關心妍籌款<br>請正生學員遊樂園</h1><p>關心妍、薛家燕、梁藝齡、梁雨恩、裕美和劉以達等，昨日在馬灣公園出席影音使團「方舟多媒體博覽館」開幕活動。關心妍今個月10日至12日在伊館開騷，為正生書院籌款，雖然楊千嬅和梁詠琪臨陣縮沙，但關心妍堅持照開，但當初籌款目的卻有改變。<br>關心妍說：「因為賬目問題搞到好敏感，所以家決定唔會直接捐錢，籌到嘅錢只會用嚟請正生班學生去迪士尼或食自助餐。」</p><p>裕美否認解約</p><p>另外，裕美被指遭經理人公司解約，她說：「冇解約，家大家想傾一個解決方法，我只係想唱歌，不過公司比較忙，冇時間傾。」她亦為之前遭雪藏的傳聞解釋，她說：「冇特登（雪藏），只係諗緊解決方法，之前暫停工作啫。」同是歌手身份的梁雨恩早前要在麪線舖兼職幫補生計，她說：「新聞出咗之後已經冇再做，我係幫朋友手至去打工。」<br>採訪：魯萍<br>攝影：陳順禎</p></body></html>