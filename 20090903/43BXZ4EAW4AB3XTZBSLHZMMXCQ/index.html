<html><header><meta charset="utf-8"><title>環遊世界：馬拉老字號　䟴䟴腳炒貴刁</title></header><body><h1>環遊世界：馬拉老字號　䟴䟴腳炒貴刁</h1><p>去馬來西亞霹靂州，肥兩磅是小事，肥五磅是正常，皆因周街都有好嘢食。第一站，先去怡保那間無論印度馬拉或華人都一致推崇的永泉茶室。永泉在怡保已有50年，特辣咖喱用上原粒香料，味道濃郁，配料可揀雞魚蝦牛羊等。但老闆話橙色炸雞最正，配秘製Sambal醬撈飯，唔使2秒，條脷已被辣到喪失知覺，要食甜品解辣。下一站，去新鴻記食娘惹糕點，老闆拿出招牌OnehOneh叫我試，綠色的小丸子斑蘭葉味突出，咬開還有流心的椰糖流出，不太甜，可食多幾粒。食完仲要搭40分鐘車，到金寶鎮再食炒貴刁。別以為䟴䟴腳的成哥好得閒，他炒貴刁已30年，想食他的豬油炒貴刁，等一個鐘是閒事！貴刁用炭火炒，河粉特別煙韌，加上新鮮的螄蚶和馬拉盞，鑊氣十足！但成哥每日只開檔半日，要食就要2點前到喇。<br><br>記者、攝影：吳允冲</p><p>永泉茶室　<br>2JalanYangKalsom,Ipoh<br><br>新鴻記　<br>38JalanRajaEkram,Ipoh<br><br>炒貴刁　<br>No.32KamparMarket,Kampar</p></body></html>