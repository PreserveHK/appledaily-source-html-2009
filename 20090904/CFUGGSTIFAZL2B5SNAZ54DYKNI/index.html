<html><header><meta charset="utf-8"><title>事先張揚出嫁大事鋪張Amanda：港明星慳好多</title></header><body><h1>事先張揚出嫁大事鋪張<br>Amanda：港明星慳好多</h1><p>混血名模AmandaS.昨日露背性感打扮，出席護膚活動，對於好友樂基兒低調成為黎太表示有迹可尋，一定會恭喜她。問到將來如何處理婚事，Amanda透露意大利籍男友是家中獨子，一定要大鑼大鼓，做足所有結婚禮儀。</p><p>混血名模AmandaS.與吳雨霏（Kary）昨日現身中環TheBox，出席護膚品牌IPSA慶祝10周年活動，Amanda身穿白色大露背連身裙與Kary作黑白配。</p><p>男友為獨子</p><p>樂基兒（Gaile）去年低調下嫁黎明，Amanda對於好友結婚十分高興，她說：「會恭喜佢。」問是否驚訝Gaile早已結婚，她說：「見佢哋買新屋，又有新車，都好makesense，都估到啦，不過唔好意思問，費事俾人話八卦。」<br>問Amanda會否神秘結婚，她笑說：「每個人都各有各選擇，好似荷李活明星都會花1至2百萬美金搞婚禮，好似畢彼特（BradPitt），嘥好多錢，香港明星就慳好多，希望私隱多啲。」她笑言其意大利籍男友是獨子，所以她結婚必會大排筵席，她說：「相信都好難可以秘密結婚，到時一定會請好多朋友，有齊伴娘伴郎、求婚戒指、婚紗、大大個結婚蛋糕，一定要做全套。」<br>此外，Kary笑言自己十分男仔頭，她說：「入行後先學化妝，不斷喺化妝師隔籬偷師，家多咗呢啲護膚活動做，仲有化妝品無限用，慳好多。」記者笑她是因為拍拖才化靚妝，她說：「都唔關事，家自己出街都會化妝。」問到男友有否稱讚，她即笑說：「冇問呢啲嘢。」<br>採訪、攝影：LawWaiMan</p></body></html>