<html><header><meta charset="utf-8"><title>謝安琪未紅時　拖篋抽水</title></header><body><h1>謝安琪未紅時　拖篋抽水</h1><p>在娛樂圈生存絕對不易，自上年開始阿Kay（謝安琪）人氣急升，唔少品牌都搵佢拍廣告做代言，但阿Kay就好少坐定定同大家分享她的美麗心得。原來入行前後的阿Kay都有用開~H2O+八杯水，自言肌膚保濕清潔最重要，入行後就更加注重身體健康，花多了時間補身，想知天后青春養顏有何秘訣，一定要睇！<br><br>記者：陳諾堯　<br>攝影：梁細權<br>Makeup：JohnathanY.@Make360.com.hk<br>Hair：EveChiu@P.O.PHairdressing<br>服裝鳴謝：Max&amp;Co.</p><p>天生麗質重清潔</p><p>訪問當日是記者第二次見阿Kay真人，記得第一次是大概五六年前，仍未走紅的Kay在Cafe唱Live，和今天的她比較，感覺依然健康青春，同樣有親和力，皮膚亦是那樣的好！原來阿Kay從小到大的皮膚都是天生麗質那種，完全沒有遇上大問題，「我本身屬於混合性皮膚，但一向都無乜問題，入行前極少化妝，通常只係清潔同搽Lotion。入行之後就唔同晒，成日要曬、捱夜、化妝，加上多塵，所以連化妝品都要用得好，要有保護皮膚成份，同埋落妝清潔一定要做得好。」除了清潔之外，Kay亦注重肌膚的光澤和質素，「我哋好多時化妝都會唔小心拉扯到皮膚，我會好小心處理，唔會大力同埋唔可以急，一有時間仲會做FaceMassage，等精華更易吸收，又可以促進血液循環，個樣睇落會醒神好多！」</p><p>FaceOasisultrahydrator$340</p><p>加入B5特效保濕因子，令肌膚更保濕、鎖水，並具有吸濕力，可從空氣中直接抽取水份進入肌膚底層。含維他命珍珠營養粒子，具抗氧化之效，同時提升肌膚的光澤感。</p><p>同八杯水唔同，升級版裏面有一粒粒珍珠粒子，一路搽自己會溶，好滑！</p><p>私家手法一二三</p><p>原來Kay平時仲會配合埋按摩手法令ultrahydrator更加吸收，又可預防包包面！</p><p>月食萬元冬蟲草</p><p>皮膚要靚但養生都好緊要，唔講唔知原來阿Kay好注重身體調理，每個月差不多花約萬元食冬蟲草！「有歌手朋友教我食冬蟲草功效好好，可以補血氣同保持皮膚幼嫩，總之整體上成個人都健康咗，所以就跟佢試吓！我每晚都會洗乾淨三條冬蟲草，再用清水浸住，等到第二朝起身成碗燉一個鐘，趁佢暖暖哋時全部空肚食落肚，再飲埋碗水，日日Keep住食真係好好，有飽肚感又易入口。另外，我每星期會飲兩次花膠燉雞湯，日常生活就一定每日都要食生果，加上中醫教我要飲多種類的水，所以都有帶自己屋企煲的水出街，仲要飲吓蒸餾水、礦泉水等等。」記者聽完真係獲益不少，好想好有錢食到成萬蚊的冬蟲草，諗起都覺得嘆，唔怪得之阿Kay成日都咁青春，做咗媽咪都咁靚！</p><p>DIY秋日保濕Mask</p><p>阿Kay平日除了會搽保濕Cream同幫塊面按摩之外，原來有空的時候仲會自己做DIY保濕Mask，做法簡單就可以令到肌膚唔會缺水，敷完夠滋潤又清爽，最適合轉秋季的時候日日敷！<br><br>材料：青瓜、1/3杯原味乳酪</p><p>未紅已用八杯水</p><p>大學時的阿Kay讀美國研究，那時已經留意到一班美國朋友話~H2O+好好用，於是開始搭單叫朋友買，「一開始好鍾意用八杯水，淨係用佢就可以，唔使再搽其他產品，搭飛機時真係無咗佢唔得！記得那時去美國做交流生，真係誇張到拖個『吉』篋衝去買~H2O+。因為香港天氣潮濕，有時搽Cream好好辛苦，今季出了一隻新的ultrahydrator，轉秋季時用最好。我會先搽Oasis24hydratingbooster，然後再用ultrahydrator，最後搽埋八杯水就掂晒。」</p><p>找替身做代言</p><p>除了是粉絲加代言人，今次阿Kay同~H2O+仲一齊推出自己的KaydolIcon，而且加入了很多個人構思，「意念係凸顯我活潑、朝氣同時尚的一面，而~H2O+、我及本地插畫及音樂創作人古惑貓都有參與今次設計，我覺得好有新鮮感，因為平時做創作都係同音樂有關，今次有份設計自己的Icon覺得幾得意同興奮。我特別鍾意Kaydol個髮型，係我的SignatureHairStyle，好多人都會記得我呢個頭！」另外，呢個KaydolIcon仲會出限量版化妝袋、八達通卡同八達通套，係阿Kay粉絲就一定要留意！</p><p>後記</p><p>訪問前，記者收到指引盡量不要問及阿Kay的家庭狀況，所以訪問全程都避免提及張先生同張公子。但訪問去到尾聲，阿Kay突然爆咗一句：「個仔返咗學兩個禮拜，三點鐘佢就嚟放學啦，等我打個電話畀佢，問佢今日返學返成點先！」超Sweet……嗱，我無問，唔關我事o架！</p><p>$388買Kaydol八杯水限量套裝</p><p>呢套限量套裝最筍就係有原裝Size最新產品FaceOasisultrahydrator，當然仲有阿Kay的Kaydol化妝袋，唔係隨便買到！快啲剪低Coupon去買喇！</p><p>~H2O+×Kaydol八杯水限量套裝</p><p>產品包括：<br>-限量版謝安琪×~H2O+化妝袋一個<br>-FaceOasisultrahydrator50ml<br>-海洋礦物洗面奶30ml<br>-海洋爽膚水30ml<br>-全身綠洲深層保濕啫喱30ml<br>-潤手護甲霜30ml
</p><p>＊憑此Coupon即可以優惠價$388購買~H2O+xKaydol八杯水限量套裝，數量有限，售完即止。<br><br>＊一切爭議，本報決不負責。<br><br>查詢：~H2O+（31827777）銅鑼灣世貿中心1樓P125舖<br><br>‧必須憑報紙剪報才可以享有優惠。</p></body></html>