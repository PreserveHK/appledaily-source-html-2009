<html><header><meta charset="utf-8"><title>Angelababy運動潮着</title></header><body><h1>Angelababy運動潮着</h1><p>Baby一向畀人一種好Girlie同Sweet嘅感覺，但原來佢着起運動衫都好精靈活潑好Sporty！adidas每季都會推出一系列唔同Theme嘅運動衫，今季主打Clima365、Combat及Dance系列，每條Line都獨具特性，雖然望落去款式比較簡約，但學Baby話齋，只要識配襯，普通運動裝都可以潮着，絕對唔使全身鬆泡泡咁娘，着SportsWear都要潮！<br><br>記者：陳諾堯<br>攝影：梁細權　<br>Makeup：WillWong<br>Hair：CarrCheng@P.O.PHairdressing</p><p>Baby運動最強</p><p>學緊Hip-HopDance嘅Angelababy原來無時停，熱愛運動仲好鍾意買運動衫，「我成日都買運動衫，因為日常用得到，做Gym跳舞全部都要着，況且我係唔可以無運動嘅人，就算去日本做嘢，大家都Deal咗要安排時間畀我每日做Gym，我記得以前學校運動會，我跑800米全校第二，由細到大都係SportsFans，最近就係跳舞、Wakeboard、跑步同游水。」講到有時着晒全身運動裝好老土，Baby就話其實都可以着得型，「平日我慣咗襯足一星期嘅衫，連運動衫都襯埋，有時趕時間一攞起就行得，有時我會上身着OversizedTee，下身襯條窄Leggings，加對波鞋搞掂，可以玩顏色簡易又有型，最緊要唔好成身鬆泡泡好臃腫咁，要突出身體線條至靚！」</p><p>風褸外套必備</p><p>秋風起最緊要就係有件輕身風褸袋喺身，落雨翻風都係靠佢！今次adidas的Clima365同Combat系列都有出輕身風褸，價錢抵玩款式大路係人都Carry到，最勁係兩條Line都是運用ClimaCool、ClimaLite和ClimaProof技術，令運動時身體都可保持乾爽舒適，體溫於運動時仍能保持37℃，又輕又透氣。</p><p>黑白短靴易襯</p><p>短靴一向都型，但自問係甲組腳的話最好避一避為妙，因為對腳睇落會好粗，線條唔好睇。今季記者心水推介adidasCity80短靴系列，有復古味道又簡約，襯絲襪Leggings或短裙都一樣靚，比一般Sneakers着得舒服。話晒都係要嚟做運動，在保護雙腳和透氣方面都做得好好，包你行得舒服。</p><p>adidas旗艦店（27300157）<br>尖沙嘴漢口道17號</p></body></html>