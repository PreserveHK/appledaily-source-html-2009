<html><header><meta charset="utf-8"><title>余安安戥劉德華慘</title></header><body><h1>余安安戥劉德華慘</h1><p>余安安前晚與陳見飛及童愛玲在尖沙嘴TheMira，出席護膚品牌mtm的晚宴活動。問到劉德華朱麗倩的秘密婚姻大話連篇，余安安說：「做藝人好慘，將私隱暴露晒出嚟，其實始終都係佢哋私人事，協調好，對方又OK，應該畀啲空間佢哋，佢又唔係打家劫舍。」問余安安接受兩名女兒將來先斬後奏結婚？她笑言十分開明：「就算係霎時衝動，最尾都會話畀我知。」</p><p>陳見飛冇見Vincy</p><p>同場的陳見飛被問到有傳胞弟陳冠希與Vincy已分手，一向對兩人甜蜜戀事甚健談的她忽改口風說：「成日都話佢哋分手，好耐冇見過佢。」記者說她對Vincy似乎麻麻時，她即說：「唔係，佢好sweet，讀書好叻，佢好strong。」<br>採訪：RitaLeung　　<br>攝影：ChanShunChing</p></body></html>