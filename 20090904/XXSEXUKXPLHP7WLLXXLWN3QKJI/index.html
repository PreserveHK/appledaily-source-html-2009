<html><header><meta charset="utf-8"><title>德國直擊Nokia群機亂鬥　X6最爛玩</title></header><body><h1>德國直擊Nokia群機亂鬥　X6最爛玩</h1><p>心裏有個疑問，既然係Nokia國際性發佈會，為何選擇喺人口不足100萬嘅德國小城史特加（Stuttgart）舉辦？原因並非呢度係Mercedes-Benz總部，只不過係鍾意！答案正好為第四季推出嘅新機解畫，其中X6配搭強勁，食正諾記力谷嘅一連串Ovi新玩意，又睇又聽又Talk，爛玩Ilikeit！<br><br>記者、攝影：陳國輝</p><p>規格一般Ovi又升呢
</p><p>老實講，睇個Look，咪一樣玩番輕觸式屏幕，手指操控，簡直毫無驚喜。玩機，家要睇埋周邊配搭先得！X6用3.2"16比9屏幕，仲係nHD高清嗰款，最大用途之一就係可清晰飽覽世界地圖，OviMaps剛升呢完畢，佢加入咗免費全球導航服務，又可從LonelyPlanet、米芝蓮等取得旅遊資訊，當手機係一本迷你地圖指南，呢條橋又唔錯喎！特別一提，X6內置32GB容量，雖然唔係第一部，亦可配合Facebook嘅新玩意──Liftcasting，即係於手機主畫面上發佈大量相片、Video；亦可透過GPS定位系統，將自己嘅位置以及一舉一動，即時寫落Facebook，去到邊都唔怕甩咗班Friends！當然，OviStore仲有音樂、Trailer俾大家單撈，計計數，真係要有32GB先夠使！</p><p>即睇！NokiaWorld2009</p><p>史特加靚景</p><p>X6Profile</p><p>制式：WCDMA/GSM<br>體積：111×51×13.8mm<br>屏幕：3.2"16:9nHD<br>通話時間：480（2G）/300（3G）分鐘<br>備用時間：406（2G）/400（3G）小時<br>主要功能：內置32GB容量、500萬像素蔡司認證鏡、連續播歌35小時、WLAN、HSDPA、A-GPS<br>顏色：紅×黑、藍×白<br>Nokia（21366338）</p><p>N97mini失方向
</p><p>與X6一樣，呢款縮水版N97同樣可載入Ovi升呢軟件。屏幕變為3.2"，不過機身由膠殼變為不銹鋼，而且長闊厚又減咗個碼，係好定壞，就視乎閣下需要。但有樣嘢唔好，QWERTY鍵盤上嘅方向掣被刻意鏟走，上網打機就冇之前咁方便！</p><p>主要功能
</p><p>不銹鋼機面、3.2"輕觸式屏幕、QWERTY鍵盤、WLAN</p><p>X3千元平貨仔
</p><p>以上兩部機都過$4,500，好貴？仲有平嘢選擇！X3算係X6平價版，但分唇簡單得多，例如3G變番2G；又冇咗32GB內置容量；連相機亦退化至320萬像素！至於售價只係X6約四分之一，但據聞香港唔會出行貨，如果想買平嘢，可以等水貨到。</p><p>主要功能</p><p>2G制式、320萬像素相機、FM收音機、立體聲擴音器</p></body></html>