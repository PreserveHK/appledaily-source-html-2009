<html><header><meta charset="utf-8"><title>鄭融爆薛凱琪冇拖拍
</title></header><body><h1>鄭融爆薛凱琪冇拖拍
</h1><p>蔡卓妍（阿Sa）、陳偉霆（William）、鄭融和梁漢文等昨日到商台出席活動，眾人玩手指擂台遊戲挑戰譚詠麟。</p><p>難搵好男人</p><p>鄭融早前涉被非禮，涉嫌男子將於本月10日到警署報到，但鄭融表示仍未收到警方消息，現時心情已沒有受困擾。對於好友薛凱琪近日出席活動時雙眼浮腫，因此傳出情變，鄭融笑說：「佢冇嘢喎，可能佢冇拖拍唔開心喺屋企喊，希望佢快啲拍拖，可以消暑又消腫，香港女多男少，要搵好男人好難。」<br>此外，阿Sa與William即將在新片中玩姊弟戀，暫時未知有否親嘴戲，William直言如有需要，便是把銀幕初吻送給阿Sa，阿Sa聞言即笑說：「正喎，等姐姐封番封利是畀你。」<br>採訪、攝影：卓寶花</p></body></html>