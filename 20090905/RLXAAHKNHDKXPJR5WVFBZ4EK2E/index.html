<html><header><meta charset="utf-8"><title>Power防震　拉埋嚟影</title></header><body><h1>Power防震　拉埋嚟影</h1><p>18倍Zoom，講緊唔係光學加上數碼的數字遊戲，係純光學變焦的能力，講緊嘅係Panasonic新出的LUMIXFZ35；佢仲可以配支Tele鏡，再乘1.7。嘩，Zoom到咁勁，會唔會震過貓王先﹖<br><br>記者︰陸俊雄<br>攝影︰楊錦文</p><p>防震新改良
</p><p>FZ35玩得勁Zoom，大約27至486mm，自然考慮到手震問題。以前LUMIX個防震功能叫做MegaO.I.S，新機就改了叫PowerO.I.S.，兩者最大分別係，前者針對較快較密的高頻，後者就改為針對低頻，1秒1震都處理到。咁咪變相差咗？非也，因為我哋日常手持影相的手震頻率，基本上係嚟得比較慢同冇咁密，係考慮到實際情況而改良。唔好講話對Zoom有用，影夜景或室內唔夠光時都有幫助。</p><p>拍片有景深</p><p>呢部機另一好處係拍到AVCHDLite高清片，而且有好幾種玩法。CreativeMovie拍片時可以活用佢個F2.8光圈，令影片拍出來有景深；以及改變佢個快門速度，影水柱就最好，要水珠定瀑布，隨你喜歡。再者，還可以配合埋佢個MyColorMode，自定色彩飽和度，又有HighDynamicMode，針對過光過暗問題。</p><p>DMC-FZ35Profile︰
</p><p>有效像素︰1,210萬像素CCD<br>鏡頭︰LEICADCVARIO-ELMARIT<br>螢幕︰2.7"TFT（23萬像素）<br>記憶卡︰SD/SDHC<br>體積︰117.6x75.8x88.9mm<br>重量︰367g</p><p>ZR1既纖又闊</p><p>Panasonic出新機又何止得一部，第二部係LUMIXZR1。呢部機外形幾討好，而且內有玄機：佢採用全球首創的0.3mm超薄非球面鏡和業界首創的0.3mm球面鏡，好處係令機身更纖薄，但依然提供到25mm超廣角同8倍光學變焦，約相等於25至200mm的焦距，焦段都幾好使好用。還有，場景模式入面，一樣加入埋HighDynamicMode，有標準、ART和黑白，三款選擇。</p><p>DMC-ZR1Profile︰
</p><p>有效像素︰1,210萬像素CCD<br>鏡頭︰LEICADCVARIO-ELMARIT<br>螢幕︰2.7"TFT（23萬像素）<br>記憶卡︰SD/SDHC<br>體積︰97.8x54.6x26mm<br>重量︰138g</p><p>好色選擇
</p><p>二不離三，再嚟一部係FP8。佢跟前兩部一樣有PowerO.I.S.，有25mm廣角用起來比ZR-1更纖薄。最大優點係開機快，啟動時間只需0.95秒，都係方便愛SnapShot嘅人喇﹗
</p><p>DMC-FP8Profile︰
</p><p>有效像素︰1,210萬像素CCD<br>鏡頭︰LEICADCVARIO-ELMARIT<br>螢幕︰2.7"TFT（23萬像素）<br>記憶卡︰SD/SDHC<br>重量︰131g<br>體積︰95.7x59.6x20.2mm</p><p>查詢：Panasonic（28330955）</p></body></html>