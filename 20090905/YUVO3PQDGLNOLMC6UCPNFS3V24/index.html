<html><header><meta charset="utf-8"><title>頑石點頭：搵查爾頓借運 - 藍鑽石</title></header><body><h1>頑石點頭：搵查爾頓借運 - 藍鑽石</h1><p>藍鑽石慘變黑鑽石，做咗30幾年人首次跌去咁嘅谷底，以為有啲病唔會關自己事、以為永遠唔會接觸嗰隻叫特敏福嘅藥、以為因病隔離做成個禮拜廳長嘅情節只會喺廣告出現、以為……，太多以為，原來當啲事硬係要發生喺你身上，根本冇得避。<br>唔係導人迷信，但人生有啲關口真係好難過，區區近年但凡8月尾至9月，唔係有耳患、血光之災、牙患就係有大病，唔信邪都唔得。不過喺養病過程中，除咗俾啲藥搞到頭暈眼花外，我都識安慰自己，希望天將降大任於斯人，必先苦其心智，勞其筋骨，餓其體膚呢句話唔係老點。黑就希望搵當紅球隊借運，追查爾頓主場贏賓福特，我唔會黑到拖垮人家嘅4連勝走勢啩？<br>藍鑽石<br><br>近5場往績：WLWW/<br>主客和：查爾頓勝<br>心得：搵最紅嘅借運</p></body></html>