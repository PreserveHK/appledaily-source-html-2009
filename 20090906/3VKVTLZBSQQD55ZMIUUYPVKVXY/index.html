<html><header><meta charset="utf-8"><title>換燈膽要識摷
</title></header><body><h1>換燈膽要識摷
</h1><p>今日嘅主題係：換燈膽。座駕唔同屋企，唔係個個燈膽都可以自己換，好似大燈、高壓HID燈就千祈咪自己嚟，因為涉及電路、高技巧又具危險性，點都要搵合資格技師來搞掂。專業汽車維修技師明哥話：「郁得手自己換嘅，係車尾Brake燈，最簡單！」當然，換燈膽係人都識，不過就最緊要識摷，搵出燈座。換膽前，仲有兩點要注意：首先係燈膽Watt數，唔同車款及型號有機會用唔同Watt數嘅燈膽，如12V21/5W、12V10W等等，資料通常見於膽腳位置；另外，車燈跟家用燈膽一樣，一般分為釘腳及螺絲腳，要更換時亦要先留意清楚。<br><br>記者：梁美甜<br>攝影：陳陶鈞
</p><p>跟住做：</p><p>1.開行李箱搵出左右尾燈位置，一般有膠冚蓋住。<br><br>2.掀開冚蓋見燈座，可放膽將之拉出。<br><br>3.拔出壞燈膽，再安裝上新膽即成。</p><p>鳴謝：MotorMech（27682602）</p></body></html>