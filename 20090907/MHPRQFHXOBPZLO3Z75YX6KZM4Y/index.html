<html><header><meta charset="utf-8"><title>窩輪搏擊：中移看升敲16924 - 俊樺</title></header><body><h1>窩輪搏擊：中移看升敲16924 - 俊樺</h1><p>上禮拜五港股大挾淡倉，恒指大升556點，重越20300關，企於20日線水平收市。<br>上周五午市傳出中央放寬QFII申請額度，港股借勢掃高，但以上升嘅幅度嚟睇，似乎過咗火，應該係挾淡倉嘅結果，港股升咗咁多，花旗股市上升未必可以帶來太大刺激，慎防今日港股出現先高後低嘅走勢。<br>中移動C輪16924：中國移動（941）上周五報收77.55元，升3.2%。股價由250日線反彈上嚟，成交好大，升勢有力，若升破79.60元，會推向82至86元，可以諗吓隻C輪16924。<br>隻輪現價9.3仙，2010年4月21日到期，行使價78.88元，溢價13.7%，引伸波幅39.7%，有效槓桿4.5倍，正股升上86元，15924睇14.5仙，正股跌穿74元，就沽咗隻輪止蝕。<br>俊樺</p></body></html>