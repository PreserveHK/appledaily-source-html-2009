<html><header><meta charset="utf-8"><title>志偉搞聾人齋舖</title></header><body><h1>志偉搞聾人齋舖</h1><p>曾志偉昨日聯同劉心悠到大角嘴探訪多次面臨殺校的鮮魚行學校，並與師生玩遊戲預祝中秋，又向學生派送禮物。</p><p>助退休藝人</p><p>志偉表示曾有辦學念頭，但要有持久能耐才能應付，最終決定做其他善事，他說：「家計劃緊同政府社企合作，佢哋會提供資助，我哋籌劃開辦聾人齋舖，員工會係一啲聾人，同埋一啲退休藝人，因為失聰人士喺社會上俾人忽略，我哋希望幫到佢哋之餘，開創寧靜、可以用心食嘢嘅地方。」志偉表示計劃待政府最後拍板便開展，並計劃會開分店，對於會否找關楚耀及衞詩等藝人參與，志偉說：「歡迎任何人做義工，最主要係想畀退休藝人得到入息。」在活動上與小朋友打成一片的劉心悠表示，其實不知道如何與小朋友相處，她說：「我會有結婚生小朋友嘅一日，但家仲未諗到咁長遠。」<br>採訪：張俊銘、攝影：彭琮然</p></body></html>