<html><header><meta charset="utf-8"><title>型螢色飾</title></header><body><h1>型螢色飾</h1><p>八十年代最Hit將NeonColors螢光色搬上身，衫褲鞋襪以至頭飾的顏色都好爆，非螢光系就是SharpColor，總之無色不歡。估唔到今日又再古老當時興，螢光鮮色在時裝界大行其道，就連頭飾都唔放過，實行有咁搶時得咁搶，今次為大家介紹以下平靚正螢飾，趁夏天仲未走，一於繼續Sharp到底！<br><br>記者：陳諾堯　<br>攝影：林栢鈞　<br>Model：IceLai@zmodel.com<br>Makeup&amp;Hair：PhoebeCheong</p><p>留前髮遮肥面</p><p>身邊有好多朋友話怕塊面肥唔敢戴頭箍，但如果好似Model咁Set頭後再用HairBand的話，包包面就不再成問題，竅門係以前髮遮面呀！記者特別推介懷舊款橡筋HairBand，親身試過戴上頭好睇又唔會箍得得緊，20蚊有個，日日襯唔同色都得啦！</p><p>Sharp色橡筋襯衫易</p><p>因為天生頭細髮幼，所以很難Carry大Size頭飾，擺太多頭飾上頭就只會感覺Overloaded，睇落更怪！所以頂盡只會用條橡筋紮頭髮，發現彩色橡筋款式選擇多，單用或玩花臣紮幾條都得，化算又搶眼，襯衫一流！</p><p>不死Ribbon熱</p><p>雖則蝴蝶結興了好一段時間，但似乎這股Ribbon熱未有停下。眼見市面一大堆Ribbon頭飾，個人認為當中最值得推介蝴蝶結橡筋，易用又耐看，有時嫌Plain橡筋太沉悶，換個蝴蝶結玩Style都唔錯。怕太Cute或太Girlie的，亦可選較型的Pattern如星星和條子圖案等。</p><p>查詢：<br>（a）DnA（28902998）　<br>（b）i.t（25040025）　<br>（c）LoverHouse（23911227）　<br>（d）Rose&amp;Crown（29157779）</p></body></html>