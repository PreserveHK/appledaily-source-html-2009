<html><header><meta charset="utf-8"><title>新車搶閘：AstonMartin雙雄登場</title></header><body><h1>新車搶閘：<br>AstonMartin雙雄登場</h1><p>最近收到風，AstonMartin旗下兩款全新車剛到埗，分別係V12Vantage同埋DBSVolante。兩部車都沿用兄弟班DB9嘅6.0公升V12引擎再加以改良調節而成。</p><p>V12Vantage入門專屬</p><p>AstonMartin將V8Vantage定位為入門車款，但換成V12引擎成為V12Vantage之後，馬力狂飆達510匹，扭力更高達570Nm，起步加速至100公里都只係4.2秒，極速更達305km/h。前輪採用398mm六活塞陶瓷碳纖維煞車碟，後輪亦採用360mm陶瓷煞車碟，加埋前後獨立雙A臂懸掛、高剛性彈簧、全新減震筒及防傾桿，可以想像得到，V12Vantage究竟有幾兇悍。聽講廠方暫時以1,000部為生產目標。</p><p>DBSVolante華麗開篷</p><p>DBS係屬旗艦車系，呢部全新開篷DBSVolante引擎搭配及性能一如V12Vantage，最大分別係座位比前者多兩個，屬2+2跑車款。車速只要唔高於48km/h，電軟篷就可於14秒內完成開或合，夠晒型！最巴閉係軟頂入面有Thinsulate特殊物質，隔音效果高，以確保高速疾走時都能保持車廂寧靜。有篷唔開就真係嘥，更何況DBSVolante開咗篷後形態超靚，有線條兼有動感，充份展現英式貴族氣派。</p><p>查詢：AstonMartinHK（23662017）<br>記者：梁美甜</p></body></html>