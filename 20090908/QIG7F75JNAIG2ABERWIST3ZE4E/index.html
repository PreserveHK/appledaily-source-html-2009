<html><header><meta charset="utf-8"><title>跣槍‧刀劈反轉香港　美色殺人狂</title></header><body><h1>跣槍‧刀劈反轉香港　美色殺人狂</h1><p>靚女、血腥、飛車、慢動作，集荷李活動作片流行元素於一Game；女主角Rubi作為西人身材就當然好，遊戲名《Wet》點解？因為興奮囉！咁點解興奮呢？因為女主角去到邊都可以跣嚟跣去慢動作開槍，濕嘅，應該係指笪地啫。<br><br>文：阿洛</p><p>電影班底香港搵仔</p><p>嗱！遊戲製作陣容好強勁，由美劇《24》編劇DuppyDimitrius作古仔，仲有《Matrix》嘅87Eleven，《蜘蛛俠》嘅HouseofMoves負責動作，亦有ElizaDushku、AlanCummings、KatherineHawkes等美星作配音。<br>不過古仔就唔太複雜，阿女名叫Rubi，係身手與美貌並重嘅ProblemSolver，本身住喺美國西南荒野垃圾堆填區，性格粗暴見錢開眼，邊個有錢跟邊個。今次就受託到香港幫人哋搵個失咗蹤嘅仔仔，但係救到之後仔仔又俾人殺咗，之後又多多事幹啦！</p><p>有仇報仇見血封喉</p><p>大家睇畫面，無啦啦會變血底、黑影、白色血，呢個係狂怒模式（RageMode），隨住劇情發展，阿女被啲血濺到塊臉就會變呢個Mode，敵人蜂擁而上，阿女見人就斬，會以你斬殺人數而加分，斬瓜切菜爽到爆炸，發洩減壓GoodIdea！不過呢種對比強勁嘅表達方式，又係喺電影同遊戲壇中都好像似曾相識。</p><p>Mark哥上身扮吳宇森</p><p>之前已經有隻《辣手神探》打正旗號賣吳宇森式慢動作開槍，呢隻Game又玩，而且仲成日玩，好濫咁玩。<br>首先㩒個掣就可以跣住去，度度都好似街市笪地咁，除此之外，又可以飛嚟飛去又可以喺幅牆度跑，同阿女嘅身材一樣違反地心吸力。而呢啲時候開槍都會有慢鏡頭俾你耍帥，兼且可以左右開弓用雙槍，真係似我話過，以後唔會俾人用槍指住個頭！</p><p>Profile</p><p>遊戲：《Wet》<br>機種：PS3、XB360<br>製作廠商：ArtificialMind<br>類型：動作<br>人數：1人
</p></body></html>