<html><header><meta charset="utf-8"><title>魚缸暴炒族：周生生偷步買入 - 方星俠</title></header><body><h1>魚缸暴炒族：周生生偷步買入 - 方星俠</h1><p>黃金價格突破每盎斯1000美元，其實之前市場已經預咗金價會大升，因為美歐各國猛印鈔票，銀紙唔再值錢，金價遲早爆一次「大龍鳳」。<br>早前金價點都唔肯回落，一直在930美元水平徘徊，家陣一舉升破1000美元大關，相信金價應該冇咁快炒完。<br>內地人好熱衷炒金，有老友話唔少香港提供炒金服務的公司，入面班大客大部份係南下專誠開戶之同胞。<br>近期黃金有價有市，令炒金呢類投資活動再度活躍，但金價係咁升，金飾就越來越貴，情況未必益到金飾零售店。<br>周生生（116）早前公佈中期業績，純利下跌18%至2.41億元。主要受09年第二季銷售呆滯，以及證券業務利潤減少所致，反映金融海嘯對該股業務有一定影響。</p><p>炒國慶黃金周</p><p>周生生公佈業績後，股價一度低見6.12元，其後反彈，昨升2.5%，收報6.85元。國慶黃金周在即，零售股有炒上藉口，可偷步買入，博升破7.18元高位，目標7.80元，穿6元止蝕。<br>方星俠</p></body></html>