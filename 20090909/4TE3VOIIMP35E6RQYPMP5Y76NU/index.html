<html><header><meta charset="utf-8"><title>新車搶閘：FordFocusRS行貨終駕到</title></header><body><h1>新車搶閘：FordFocusRS行貨終駕到</h1><p>要數近期於歐洲人氣指數爆晒燈嘅揭背辣車，絕對非FordFocusRS莫屬，青綠色車身固然一見難忘，車仔細細卻擁有305匹馬力更令人一坐難離。早排有極少量水貨率先到港，而香港代理又遲遲未有返貨消息，搞到成班堅持買行貨嘅車迷等到頸都長，甚至買住普通版FordFocus止渴，因而帶挈FordFocus銷量上升。今個月終於傳來喜訊，香港代理終於引入呢部2,500cc、305匹馬力、440Nm扭力的人氣三門揭背車，雖然實貨可能要年尾先到，但現在開始已接受預訂。千祈唔好諗住到時先買，因為數量唔多過20部，單睇呢個數字就知佢有幾紅。<br><br>查詢：25031032<br>記者：許維雅</p></body></html>