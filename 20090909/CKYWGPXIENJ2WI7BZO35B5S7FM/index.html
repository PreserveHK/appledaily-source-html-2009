<html><header><meta charset="utf-8"><title>中環在線：滙豐搵黃碧娟做中國副手 - 李華華</title></header><body><h1>中環在線：滙豐搵黃碧娟做中國副手 - 李華華</h1><p>正式啟動中國上市呢項世紀工程嘅獅子行滙豐，內地業務亦不斷增強人手，旗下滙豐中國噚日就宣佈，委任黃碧娟（圖）做副行政總裁，協助滙豐中國CEO翁富澤，開拓呢片被喻為滙控（005）未來增長引擎嘅市場，黃小姐亦獲委任為滙豐中國董事會成員。<br>本地傳媒對Helen（黃之洋名），一啲都唔會陌生，皆因伊人早年專注幫滙豐發展亞太區資本市場，又歷任本港資本市場公會主席，港府喺04年發行五隧一橋同埋政府債券時，獅子行都擔任聯席安排行，伊人就係當時出力唔少嘅幕後核心人物之一。<br>92年加盟滙豐嘅黃碧娟，擁有25年從事大中華地區嘅商業銀行同埋投資銀行工作經驗，由佢長駐黃埔江打滾，肯定係稱職人選。</p></body></html>