<html><header><meta charset="utf-8"><title>轆Book：淑女戰友　20萬裝身出征</title></header><body><h1>轆Book：淑女戰友　20萬裝身出征</h1><p>「其實所有曾經為飄移運動出力嘅人都係飄移王。我希望所有愛玩飄移嘅人都可以打開隔膜，凝聚起嚟，有朝一日組成香港代表隊去世界各地出賽。」說這番話嘅，係已經勇奪四個年度中國飄移冠軍、人稱飄移王嘅Wing（盧向榮）。要衝出中國，絕非空談，棄伴隨出賽4年嘅GT-T34，打造一架全新落場用Fairlady戰車，已經顯示了他要改變嘅決心！<br><br>記者：許維雅<br>攝影：譚盈傑</p><p>我的志願
</p><p>常言道「無敵是最寂寞」，Wing係咪無敵就唔知，但就肯定寂寞。與他並肩作戰4年嘅SkylineTurboGT-T34，雖然幫他贏盡飄移王者爭霸戰及MSC飄移大賽冠軍，但仍然要退位。原因，當然係求變。「揸咗架GT-T34已經4年，都想變吓，今次揀Fairlady做落場車係因為一向都鍾意佢嘅外形，同埋佢係行NA引擎，自然吸氣，性能表現應該會更好。」戰車由四門變雙門，可能要重新適應，甘作嘗試就係希望可以飄移、跑圈雙方面發展。「感覺的確分別好大，要多一啲時間操練應付比賽。呢部Fairlady都花咗接近兩個月時間改裝，就係希望可以雙線發展，玩飄移之餘，會玩番跑圈賽。自己10年前都有玩開跑圈計分賽，只不過愛上飄移後，就放晒所有心機、時間同金錢喺飄移。」有新「戰友」相伴作戰嘅Wing第一個目標就係趕及試玩月尾喺珠海舉行嘅Type-RClubTrackDay，全新戰車到時便有機會Showoff。</p><p>拆足九成
</p><p>談到未來方向，Wing多次強調希望衝出中國，表現出一股不到黃河心不死嘅鬥志。「我目標係2010年衝出中國，可以代表香港去馬來西亞同新加坡比賽。若然一班志同道合嘅飄移好手聚集一齊，組成香港代表隊就更好啦，我一路都等緊一個召集人企出嚟，令香港玩飄移嘅人更團結，對飄移運動嘅發展亦更有幫助。」睇番Wing部新戰車FairladyZ33，前前後後用了20萬元改裝，除了車身同引擎，其餘部份統統煎皮拆骨再重組。Wing認為改裝飄移車唔可以單談金錢，當中嘅技巧就如女人化妝一樣，散發住一種華麗感。這部淑女化起妝來，原來可以減磅50kg、增強70匹馬力，飄移時固然更得心應手。</p><p>戰鬥力大升級<br>減磅50kg輕量化</p><p>1.盡拆所有車櫳內格、配件、冷氣等美觀及舒適嘅組件。</p><p>2.拆原裝座椅，換輕身Onepiece賽車桶椅。
</p><p>3.換上特製纖維門，每扇門可減輕15kg重量。<br><br>4.換加上出氣口嘅纖維拱形頭冚。<br><br>5.TopMix碳纖包圍及尾翼。<br><br>6.鏟走全車隔音膠。　</p><p>提升引擎及散熱效能</p><p>1.K&amp;N進風系統加大生風容量，增強速度。&#13;</p><p>2.點火用雙銥金屬火嘴，提升點火效能。<br><br>3.美國AEM電腦改寫供油及點火時間程式。
</p><p>4.Billion上下水喉，特厚身物料防止引擎太熱膨脹。</p><p>5.Billion風油軚壺幫助降溫，令飄移時軚油氣泡減少。<br><br>6.風油軚Cooler幫助軚油降溫。</p><p>其他飄移必備</p><p>1.	全車身填滿發泡膠，加強剛性，減低車架掟彎時壓力。
</p><p>2.	FGK中至尾喉，JICYPipe雙出氣喉。
</p><p>3.	車底三支底Bar加強車架剛性。
</p><p>4.	HKScamp2顯示屏顯示電壓及水溫等資料。</p><p>5.	Defi錶監察油溫及油壓嘅狀態。
</p><p>6.	PMV四遮大鮑魚，345mm大碟令迫力更勁。</p><p>7.	Federal595RSR前輪胎，抓地力特強。<br><br>8.	FederalSS595後輪胎，線性要較高。</p><p>9.	OMP三複式飄移軚環係Wing出賽嘅指定配件。</p><p>10.	全港一套特注嘅WebssportSA-67R18吋胎軨。</p><p>查詢：23628007（Spec-RTuningFactory）</p></body></html>