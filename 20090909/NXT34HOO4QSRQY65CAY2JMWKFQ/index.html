<html><header><meta charset="utf-8"><title>窩輪搏擊：17054快手炒轉 - 俊樺</title></header><body><h1>窩輪搏擊：17054快手炒轉 - 俊樺</h1><p>港股連升4日，噚日恒指再進賬440點，同4日前嘅低位比較，已經升咗1600點有多，其間係咪有好多好消息支持？應該唔係。咁成交算唔算配合升勢呢？應該唔算。市場淡靜較容易被大戶舞高弄低，呢幾日就係咁嘅市況。<br>花旗股市噚晚復市，如果造好高收，今日港股仲會挾高。<br>紫金C輪17054：紫金礦業（2899）昨收7.74元，升7.7%。金市炒家磨拳擦掌，金價短線繼續炒高嘅機會好大，紫金有機上試9.20元，可以諗吓隻C輪17054。<br>隻輪現價12.2仙，2010年2月22日到期，行使價7.88元，溢價17.5%，引伸波幅60.9%，有效槓桿3.6倍，正股升上9.20元，17054睇21.6仙，可以快手炒轉，正股跌穿7.25元，就沽咗隻輪止蝕。<br>俊樺</p></body></html>