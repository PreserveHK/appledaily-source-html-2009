<html><header><meta charset="utf-8"><title>官恩娜男友多女追</title></header><body><h1>官恩娜男友多女追</h1><p>官恩娜（Ella）、周柏豪及唐寧等昨日在港台為舞台劇《有房出租》開鏡，周柏豪以薯仔造型現身，相反Ella則以啤酒妹養眼亮相，二人會有一夜情戲份，當應邀坐在床上拍照時，周柏豪即被取笑緋聞女友鍾浠文會呷醋，Ella即說：「我冇嘢o架，拍戲咋，佢都係時候搵番個女朋友，你睇我公開咗幾開心。」</p><p>自爆冇箍仔法寶</p><p>Ella又自爆醫生男友有女埋身，她說：「有次男友喺西裝袋中拎咗張紙出嚟，上面寫住canyouteachmefrench，睇啲筆迹一定係女仔。」Ella表示不介意男友受女士歡迎，至於有否施計箍緊男友，Ella說：「冇o架，我又唔識煮飯，隨緣啦。」<br>採訪、攝影：卓寶花</p></body></html>