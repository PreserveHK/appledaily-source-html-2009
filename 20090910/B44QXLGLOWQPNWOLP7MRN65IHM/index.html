<html><header><meta charset="utf-8"><title>電視都玩Dual　Plasma不死!</title></header><body><h1>電視都玩Dual　Plasma不死!</h1><p>現在LCDTV大行其道，Plasma係咪真要收山？明明Plasma解像度高，色彩層次更豐富，睇出來更清、更銳利，係咪就係因為價錢貴，和相對LCD釋出的熱量較多，而漸漸被人婉拒？到底仲有無人在Plasma身上投資？當然仲有勇者，LG剛出了兩款巨型Plasma，仲要學PC玩Dual——雙核心影像處理引擎。<br><br>記者︰陸俊雄<br>攝影︰梁細權</p><p>更亮更省電</p><p>當屏幕用上UltraBrightPanel，減少磷光體的體積，而數碼影像處理，就改用兩個核心DualXDEngine，結果就可以令電視的亮度增強，大大改善光暗層次對比效果。LG新出的全高清PS80和PS40，兩部機的規格大同小異，一樣係玩Dual，而且配合2,000,000:1的動態對比度，屏幕亦加入了深藍色元素和特製色膜，減低了多餘的光線反射，對比舊款電視大約減了百分之二十；少了反光，自然見到更多所謂的真色彩。<br>但光度加強，豈不是用電多了，機更加熱？就以PS80為例，佢嘅用電量大約是423W，其實係比好多同級機少3至4成。咁出奇？係因為新機用了加強版智能節電技術。用家可以強、中、弱調校或關掉背光燈之餘，仲有智能節電，因應現場光度來自動調節。連聽歌時，屏幕仲會關上只係有聲。</p><p>SingleLayer設計</p><p>講內部功能，PS80和PS40係近乎一樣，而小異就在外表上。PS80有出到50"和60"兩個尺碼，但PS40卻只有60"。而且PS80係SingleLayer設計，正面睇，係單層完全無邊框，好似一塊大玻璃，底部仲會發出漸變藍光，簡約得來多幾分Cyber；PS40就好明顯另有組件，在機面下方位置有條大柄組合起來。至於機側，PS60係少了一個HDMIver1.3端子，機背就同PS80一樣有兩個。</p><p>藍芽即睇</p><p>電視始終係電視，相信都不大可能似手機或相機好多功能可以玩。不過PS80就多了樣小功能，就係藍芽傳相傳歌，一張相最多8MB，一次可連送64張，不過玩到咁盡係要花點時間。傳送過去的東西係暫存在Plasma之內，當你一關上檔案時，咁就ByeBye喇！</p><p>PS80Profile<br>尺寸︰50"/60"	<br>解像度︰1920×1080p	<br>畫面比例︰16:9<br>光亮度︰1500cd/m2	<br>動態對比度︰2,000,000:1<br>反應時間︰0.001ms	<br>揚聲器系統︰4喇叭<br>體積︰50"︰1228.8×795×78.9mm/60"︰1465.4×926.7×82.1mm<br>重量︰50"︰34.3kg/60"︰46.6kg<br><br>50"PS80<br>$16,800<br><br>60"PS80<br>$49,800<br><br>PS40Profile<br>尺寸︰60"	<br>解像度︰1920×1080p<br>畫面比例︰16:9	<br>光亮度︰1500cd/m2<br>動態對比度︰2,000,000:1<br>反應時間︰0.001ms	<br>揚聲器系統︰2喇叭<br>體積︰1468×949.5×88.5mm<br>重量︰47.16kg<br><br>PS40FR<br>$36,800</p></body></html>