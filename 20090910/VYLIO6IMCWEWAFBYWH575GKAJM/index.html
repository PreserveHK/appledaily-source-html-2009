<html><header><meta charset="utf-8"><title>驕陽藝人中招　主播胞妹確診有線大樓爆豬流感</title></header><body><h1>驕陽藝人中招　主播胞妹確診<br>有線大樓爆豬流感</h1><p>近日豬流感殺入娛樂圈，繼無綫助導確診豬流感後，如今有線和旗下的驕陽同樣受豬流感威脅，皆因有線主播鄭文的胞妹確診，但鄭文如常上班，加上辦公室同樣設於有線大樓的驕陽演藝，旗下藝人周吉佩也告中招確診豬流感，頓時令到人心惶惶。</p><p>無綫劇集《誘情轉駁》的一名助導早前確診豬流感，無綫即採取行動，將錄影廠大消毒，如今豬流感入侵有線，據知有線一直做足安全措施，尤其公用物品如咪套和耳筒等會定期消毒，有員工更自備耳筒，各層樓也加強清洗。不過，隨着娛樂新聞台主播鄭文的妹妹確診豬流感，以及另一名記者也被列懷疑個案而被暫停工作，有線即將四樓的娛樂新聞台消毒。<br>辦公室同樣位於有線大樓的驕陽演藝，旗下藝人周吉佩上周六也確診豬流感，現在他在家自我隔離，昨日他在電話中說：「我上星期開始咳，之後睇醫生，以為係一般感冒，有晚發高燒，我再去聯合醫院睇，兩日後報告話我確診豬流感，我即刻通知公司。」<br>周吉佩謂病發前曾出席電影《愛出貓》首映及《怪談》活動，接觸過不少人，他說：「我同Square、司徒法正師傅講咗，因為有七日潛伏期，好在佢哋到家都冇事。我病發時好辛苦，一直發燒，周身骨痛，頭痛到爆又喉嚨痛，家食咗藥好咗啲，精神又好番啲，但為安全起見，休息多兩日先開工。」他表示最擔心同住的爺爺和嫲嫲，因為嫲嫲近日同樣不適，幸好看醫生後得悉並非豬流感，他才舒一口氣，但他在家還是戴口罩以策安全。</p><p>鄭文妹學校隔離</p><p>有線娛樂新聞台女主播鄭文的胞妹也確診豬流感，但鄭文繼續開工，令其他員工有些擔心，鄭文昨在電話中說：「我個妹上星期確診，我哋同爸爸媽咪一齊住，佢參加港大課外活動時受感染，佢留喺大學隔離，佢成個星期冇返屋企，直至隔離完咗先返屋企。」<br>採訪：陳寶明</p></body></html>