<html><header><meta charset="utf-8"><title>魚缸暴炒族：深控短線未升完 - 方星俠</title></header><body><h1>魚缸暴炒族：深控短線未升完 - 方星俠</h1><p>金融海嘯一周年又點？港股話挾就挾，更突破今年高位21196，高見21322。恒指收報21069，重返去年金融海嘯前的水平。<br>回看1年前，有幾多人在金融海嘯引發的經濟衰退下，會相信股市表現可以咁勁？<br>每個在股海打滾的人，目的都係想憑投資致富。過去一年，如果散戶以好友心態應市，相信投資回報很和味；相反，如果只係信所謂嘅專家猛話個市「唔掂」，而又膽粗粗去做淡，結果肯定好麻煩。所以，投資成與敗，很多時只在乎一念之間。</p><p>3.2--3.3元可吸</p><p>深圳控股（604）公佈中期業績，純利錄得5.22億元，按年上升78%，中期息每股派5仙。集團看好內地樓市，手頭現金達60.34億元，將伺機買地增加土地儲備。<br>深控受惠業績理想，股價昨升2.4%，收報3.40元，重返50日線水平，升勢料有餘未盡，如果今日大市回吐，可待股價回到3.20至3.30元之間買入，博後市上試3.80元水平，失守3元止蝕。<br>方星俠</p></body></html>