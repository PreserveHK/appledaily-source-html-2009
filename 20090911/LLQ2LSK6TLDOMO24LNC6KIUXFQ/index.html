<html><header><meta charset="utf-8"><title>天華拖老婆出院斥王璐瑤搞事</title></header><body><h1>天華拖老婆出院<br>斥王璐瑤搞事</h1><p>人紅招是非的謝天華，昨日到醫院接太太李天恩（Tina）出院，兩人十指緊扣以示夫婦同心，並就近日傳聞回應，又透過律師行發出聲明，再次強調自己並沒有打妻。</p><p>謝天華昨日到養和醫院接太太Tina出院，下午約3時，兩人十指緊扣出來，Tina左手背還貼有膠布。他們早有準備接受訪問，並先由Tina發言說：「係自己大意，我去潛水又冇食嘢，仲飲咗檸檬茶，所以有啲頭暈，我喺的士度仲嘔，返屋企打畀天華，全身抽筋好辛苦，最後要call白車去醫院，醫生話我有啲發燒要留院，冇乜耐人尋味嘅事，識我哋嘅人都知天華唔會打老婆。」在旁的天華護妻心切，即說：「呢個玩笑開得太大同太過份。」
</p><p>勸喻男藝人小心</p><p>天華又表示要奉勸男藝人小心，因為在公開場合與異性難免要影相，要保障自己就得避忌，他說：「一張相又冇激烈嘅嘢，我唔抹煞有啲人博宣傳，唔知乜嘢居心。」有指Tina送入院時，天華怒罵記者影相，Tina即說：「我唔覺得我先生態度唔好，我當時真係好辛苦，我都有起身鬧可唔可以唔好影相。」對於昨日有周刊稱有醫護人員爆料，指天華在白車上求妻不要爆被他毆打，天華對此強調若有夫妻間的失實報道，他們會採取法律行動。<br>昨晚天華返無綫商討應對之策，經研究後透過律師行發出聲明，就傳聞指他要求太太不要透露被打，以及有關太太自殺一事作出澄清，聲明內容指天華未有傷害太太。天華又接受《東張西望》訪問，在節目中他一再強調自己很錫太太。<br>此外，與天華蒲夜店上位的o靚模王璐瑤，她主演的獨立電影《明媚時光》本月24日上映，她在片中有露點演出，並與男演員有不少床戲，她昨日在電話中說：「我考慮咗好耐，覺得劇情需要，其實嗰幕得1分鐘，唔算好長。」對於今次露點演出，王璐瑤謂雙親並不知情，但她希望一脫成名。<br>採訪、攝影：黃曉程、葉雪、馬建華</p></body></html>