<html><header><meta charset="utf-8"><title>窩輪搏擊：長實轉強炒15035 - 俊樺</title></header><body><h1>窩輪搏擊：長實轉強炒15035 - 俊樺</h1><p>花旗股市前晚繼續彈升，不過昨日A股冇力再上，港股靠日股顯著造好而炒高，報收21069，升218點。其實恒指晏晝炒過上21322，不過高位沽壓大，恒指收市嘅升幅收窄逾半，現貨成交略為增加，但係都唔夠700億元。<br>睇番幅圖，恒指沿住上升通道爬行，未確認真正突破前，都係反覆上落嘅走勢。<br>長實C輪15035：長江實業（001）昨收96.10元，升0.3%。股價已經突破3條短中期平均線，短線目標8月底高位100.50元，破位睇105元，可以諗吓隻C輪15035。<br>隻輪現價7.1仙，2009年12月30日到期，行使價100元，溢價11%，引伸波幅41.9%，有效槓桿6.4倍，正股升上105元，15035睇12仙，正股跌穿93元，就沽咗隻輪止蝕。<br>俊樺</p></body></html>