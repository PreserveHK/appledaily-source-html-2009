<html><header><meta charset="utf-8"><title>GT505玩雙地圖　四圍插旗</title></header><body><h1>GT505玩雙地圖　四圍插旗</h1><p>行緊街，仲揸住Poster咁大張嘅地圖四圍望，小心撞親呀！好彩，大部份手機已內置地圖功能或消閒資訊軟件，搵食快夾準，仲教埋你點去。近日，懷疑LG食開學潮推出平價地圖王GT505，最搶眼係同時裝有雙地圖，資料幾豐富就唔知，但起碼能互補不足，帶住佢同班Friends四圍覓食，唔錯喎！<br><br>記者：陳國輝<br>攝影：伍慶泉<br>Model：Alia@PureModels</p><p>Wisepilot搵食方便</p><p>所謂雙地圖，係講緊手機內置GoogleMap，以及由LG自家開發Wisepilot軟件！Wisepilot純以GPS定位，好處係提供勁詳細消閒資訊，例如搵食肆、觀光點甚至油站等，然後再畀晒查詢電話、地址資料，甚至連行車及人行路線亦一應俱全，簡直一條龍服務！不過Wisepilot採用GPS衞星定位，因此室內環境會有限制。<br>為補不足，A-GPS網絡傳輸嘅GoogleMap係作為輔助，解決室內外定位問題；對鍾意吃喝玩樂嘅朋友，Wisepilot實用度均較具優勢。但要留意，即使GT505具備雙地圖功能，但因為Wisepilot採用全英文介面顯示，某程度上始終唔係太方便。</p><p>輕篤主頁玩Widget</p><p>雖然GT505售價比近況大勇嘅Crystal平近$2,000！但老實講句，想揀部多分唇機種，呢兩款型號都不相伯仲！分別在於，GT505採用Widget介面，只需將Icon捽一捽就控制到；而Crystal則換上骰仔介面（S-Class），更有立體感之餘，用起嚟仲順暢好多㖭！平心而論，對荷包緊張嘅學生哥嚟講，當然玩GT505比較化算！</p><p>機身逐格睇</p><p>Profile</p><p>制式：WCDMA/GSM四頻<br>體積：107×54.5×11.8mm<br>重量：約98g　顏色：黑<br>通話時間：260（3G）/420（2G）分鐘<br>備用時間：430小時<br>主要功能：500萬像素CMOS、Wisepilot及GoogleMap、GPS/A-GPS、HSDPA、Wi-Fi、兩款M-Toy遊戲<br>查詢：LG（35437777）</p></body></html>