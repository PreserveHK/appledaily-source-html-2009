<html><header><meta charset="utf-8"><title>仝曉燕玩失蹤收最後通牒2號王希瑤拋胸寫大字</title></header><body><h1>仝曉燕玩失蹤收最後通牒<br>2號王希瑤拋胸寫大字</h1><p>昨日只有11位候選亞姐在大埔亞視總台爭奪「最佳才藝獎」，自在澳門親善之旅後，「DCup關之琳」7號仝曉燕，繼續玩失蹤，亞視遂向仝曉燕發出最後通牒。大會執行委員會主席葉家寶昨說：「仝曉燕今日打過電話畀我，講番佢好想參加，感覺自己好啱呢一行，主要因為屋企人同埋學校請唔到假，佢話會盡最後努力，我哋今日係最後通牒，今晚12點前佢都交唔到書面申請書，我哋會取消佢資格。」</p><p>報料信狂數仝曉燕</p><p>葉家寶重申亞視會保留追究權利，他說：「佢同我哋簽咗合約，簽嗰時已經講清楚，唔可以自出自入，如果佢被取消資格，佢一年內一定唔可以參加任何比賽，以及從事任何演藝活動，包括拍廣告，除非係亞視安排嘅活動。」仝曉燕除被指曾整容，她日前失蹤亞視宣傳。<br>昨日本報再收到有關爆她私生活不檢點的告密信，該名讀者指仝曉燕被同學稱為「掃把星」，有指她的內地富豪男友早前與仝曉燕大吵一頓，其後她便賭氣到港參選亞姐，希望可另覓新靠山，更令男友生氣，要她立即退選，否則斷絕她的生活費，仝曉燕為了大水喉只得玩失蹤。有消息指期間她返回上海，為自己的一舉成名高調慶祝生日。<br>此外，11位爭奪「最佳才藝獎」候選佳麗各出奇謀爭獎，2號王希瑤選擇表演最不特別的書法，不過她卻選擇了一條吊帶低胸晚裝裙，俯身寫字又擺甫士拍照，認真搶鏡。</p><p>冠軍領獎淚如泉湧</p><p>13號陳意婷則穿低胸晚裝彈古箏，最後奪得「最佳才藝獎」亞軍。而「最佳才藝獎」冠軍為唱巴西歌曲及跳拉丁舞的9號鍾維，她上台領獎及接受訪問時更開心到淚如泉湧。<br>採訪：楊潔雯、比華利<br>攝影：仇志德、彭琮然</p></body></html>