<html><header><meta charset="utf-8"><title>「我知我是過氣歌手」王傑下月開騷唱悲慘10年</title></header><body><h1>「我知我是過氣歌手」<br>王傑下月開騷唱悲慘10年</h1><p>悲情浪子王傑最近終於約滿英皇，了結雙方屢傳不和的10年賓主關係。回復自由身的王傑除了於下月舉行1場紅館演唱會大賣經典老歌外，更將訴心曲的凄慘新歌《我知道我是一個已經過氣的歌手》低調網播，他直言：「我唔係對樂壇灰，但做人最緊要自知。」</p><p>王傑和英皇關係結冰，至最近雙方簽訂的10年合約終於屆滿，無約一身輕的王傑隨即有搞作。近日電視播出王傑「Iamback」的廣告，原來是玩神秘伎倆，預告他將於下月23日舉行1場紅館演唱會，順道為其47歲生日贈興。</p><p>浪子Look拍攝海報</p><p>王傑對上一次在紅館開騷已是01年，相隔8年後再踏台板，不會再有飛車特技，也無華麗佈景及服裝，純粹sell悲情經典歌。其「Iamback！王傑演唱會2009」由耀榮娛樂製作，下周一開始賣飛，日前王傑更披上招牌式的浪子皮褸及牛仔褲，拍攝港式懷舊風的個唱海報。<br>同時王傑親自作曲填詞的新歌《我知道我是一個已經過氣的歌手》，該曲demo正於網上流傳，他自嘲過氣反令網友同情。<br>前晚記者聯絡王傑，問他是否對樂壇感到心灰意冷時，他在電話中說：「首歌係好凄凉，亦係我近呢10年嘅心聲，但我唔係對樂壇灰，只係覺得人要留畀自己失敗嘅空間，咁先有推動力，為成功行前一步。」王傑續說：「做人最緊要自知，好多藝人唔覺得自己沒落、過氣，行為咪會古怪啲囉。」
</p><p>唱經典歌唔玩華麗</p><p>王傑下月開騷，但近年他發展平平hit歌欠奉，未知對票房是否有信心？王傑則說：「我冇諗票房問題，都係志在同歌迷聚會，以歌會友，唱番啲經典歌，所以係重質感而冇華麗，我仲請咗一個好出名嘅外籍音控師幫忙。」他又稱約滿英皇後，暫不簽約新公司免得再度被綁。<br>採訪：葉雪</p></body></html>