<html><header><meta charset="utf-8"><title>周慧敏護膚基本法</title></header><body><h1>周慧敏護膚基本法</h1><p>一代玉女周慧敏（Vivian）年過40，依然保持絕弗狀態，身為ShiseidoRevital代言人的她，自言個人的外在與內在融和，都會令人身心健康美麗。原來Vivian不花時間於臉部護理上，卻自有一套清潔、補水與滋潤的護膚三部曲，全靠這樣她才能保持一張不老的臉，令人羨慕。</p><p>《外用篇》<br>1.三大原則</p><p>周慧敏說：「我平時少做facial，所以基本護理一定要做好，清潔、補水、滋潤3個步驟一定做足，因為基本護理係關鍵，除可以保持水油平均，又可以隔開自然環境對我哋嘅傷害，有抗衰老幫助，做足之後再多就眼膜、面膜，同埋清潔mask。」</p><p>2.鍾情Revital</p><p>熱捧Shiseido20年的Vivian，是旗下Revital系列的用家，她說：「我keep住用Revital系列，佢係抗衰老同活化肌膚，好啱我呢個年紀。我每日用5分鐘就可以做好護膚，如果用眼膜、面膜，我會再加多15分鐘。」</p><p>3.眼膜跟身</p><p>眼睛是人的靈魂之窗，Vivian也相當注重，她說：「眼係好有message，可以傳遞訊息，係大家最注意嘅部份。會隨身攜帶眼膜，飛機上就算俾人見到都唔理，照用eyemask，用咗好快紓緩，提升彈性滋養、防乾燥、減低皺紋。」</p><p>《自家篇》<br>食療+善心</p><p>Vivian十分注重健康飲食，正餐8成飽、睡前3小時禁食、盡量少吃生冷食品和少吃油膩刺激性食物。<br><br>湯水推介：烏豆、土伏苓、豬肉皮煲瘦肉；<br>皮膚要膠原蛋白：雞湯、花膠；<br><br>奶類美白：雞蛋腐竹糖水、豆漿；<br><br>維他命A：鰻魚、胡蘿蔔、菠菜、大豆；<br><br>維他命C：士多啤梨、檸檬、番茄。<br><br>此外，Vivian認為內在一樣重要，近年便積極參與慈善工作，她說：「去到第三世界探訪係心靈嘅交流，係體驗關愛，會豐富眼光，透過呢啲會學識尊重世人嘅需要同人嘅存在價值，每次返到嚟個人會寬容啲，積極啲面對生活，我都好珍惜。一個女仔靚唔靚係由內到外嘅融合，心靈富足比靚唔靚更加重要，有自信、善良、有氣度、溫柔，點都靚過一個軀殼。」<br><br>採訪：LawWaiMan<br>攝影：ChenWaiOn<br>化妝：KatLeeofShiseido<br>髮型：NicholofHair<br>服裝提供：VivienneTam<br>場地提供：ShiseidoBeautyCenter（CausewayBay）</p></body></html>