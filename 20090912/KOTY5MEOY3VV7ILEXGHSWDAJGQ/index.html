<html><header><meta charset="utf-8"><title>皇子必殺技：放低熱刺　投向曼聯 - Leung</title></header><body><h1>皇子必殺技：放低熱刺　投向曼聯 - Leung</h1><p>上個月本欄推介連中4口熱刺已成歷史，本月重新起步。英超競爭激烈，傾注個人感情，幾多唔夠輸，般尼贏到曼聯，大家應引以為鑑。今天有得選擇，車仔利物浦嗰啲雞肋W唔啱出擊心水；決博兩個「讓球」盤，韋斯咸下盤串射熱刺對家、曼聯上盤。<br>足智彩喺上年度錄得351億嘅破紀錄投注額，但毛利則由31億減至29億，有人解釋話賭波嘅人叻咗，這個說法，小弟頗有保留。冇大型足球賽舉行嘅年度，多得24小時都有波賭，投注額能逆市上升；明夏世盃夾埋賽馬加賽期嘅威力，又有英格蘭乘勇出擊，投注必熾熱，到時一旦開反常賽果，莊家勢成大贏家。</p><p>紅魔好分咪走雞</p><p>波唔會話易賭咗，其實仲難咗，心癮大之故；由朝賭到晚，精神損耗大，打亂章者陣亡居多。今天英超集中10點開波，如果不一定要睇車仔利記同阿仙奴，我向大家先推介韋斯咸下盤加冷W。韋根仍在調整，主場唔似讓得起，卡頓高爾任箭頭，韋斯咸打穩守威力不俗，同級波有賠率值博；串射尾場曼聯上盤，多得熱刺上月勢勁，形成曼聯有得分，但主隊冇咗進攻重心莫迪歷，加埋工兵柏拉西奧斯剛為洪都拉斯苦戰世盃外，小心球隊中路失衡；對賽一向俾紅魔剋死，加上實力曝光，曼聯賠率降溫反而更值捧！<br>文：Leung<br>（下次見報日：周日）<br>簡介：不理盤路，不信陰謀論，最重勤力睇波，跟足軍情，吼準一擊。
</p><p>今日精選</p><p>星期六34韋斯咸（下）（1.86）、星期六63曼聯（上）（1.94）<br>星期六34韋斯咸勝（3）x星期六63曼聯勝（2.15）2x1<br>簡評：英超返嚟，係時候加注出擊。</p></body></html>