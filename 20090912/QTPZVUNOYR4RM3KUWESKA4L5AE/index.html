<html><header><meta charset="utf-8"><title>Kelly、克勤交流湊仔經</title></header><body><h1>Kelly、克勤交流湊仔經</h1><p>陳慧琳（Kelly）昨日與李克勤一同到紅館為今晚舉行的《星光熠熠耀保良》綵排，產後復出的Kelly獲廣告商送贈一條刻有兒子名字Chace的牛形頸鏈，身材苗條的她又指未回到理想體重，她說：「肥咗9磅，但家只減得1磅，好辛苦先減到，日日做一個鐘瑜伽。但係因為餵人奶，所以要食多啲嘢。」她又提到兒子日前注射疫苗感到心痛：「打肺炎鏈球菌同六合一疫苗，之後發燒，所以成晚冇覺好瞓。」</p><p>打針最肉赤</p><p>提到近日嬰兒注射疫苗分錯藥事故時，她說：「我哋睇私家醫生，佢哋好專業。」早已為人父的克勤同樣指兒子打針最肉赤，問到可會生第二個時，他說：「講緣份啦，又想又唔想，因為老婆好辛苦。」<br>採訪：藍文浩<br>攝影：仇志德</p></body></html>