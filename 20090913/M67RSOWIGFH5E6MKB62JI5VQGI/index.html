<html><header><meta charset="utf-8"><title>無綫再爆豬流感馬仔嗌頭痛</title></header><body><h1>無綫再爆豬流感馬仔嗌頭痛</h1><p>繼無綫新劇《誘情轉駁》一男助導本月6日確診感染豬流感後，一名曾參與《誘》劇拍攝的攝影師，日前亦證實確診。無綫外事部副總監曾醒明昨說：「嗰位攝影師同之前確診嘅男助導喺差不多時間喺電視城13廠開工，9月7日佢發燒唔舒服，直至早兩日證實確診。公司已經加強清潔消毒工作，特別係13廠方面。」<br>有份參與《誘》劇演出的蒙嘉慧，昨聞得劇組又有人中招後驚叫道：「咁大鑊？咁驚？但都避無可避o架啦，惟有開工帶多啲口罩同消毒用品，出入廠時記住消毒洗手，樣樣嘢小心啲啦。」同樣有份為該劇演出的馬浚偉則說：「噚日我都有啲頭痛，收工之後睇咗中醫同食維他命C，家冇乜事。我見13廠都有消毒同焗煙，惟有大家小心啲啦。」<br>採訪：戴彩煥</p></body></html>