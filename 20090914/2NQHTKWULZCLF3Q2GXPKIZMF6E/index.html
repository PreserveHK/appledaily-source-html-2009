<html><header><meta charset="utf-8"><title>魚缸暴炒族：北控水務前景佳 - 方星俠</title></header><body><h1>魚缸暴炒族：北控水務前景佳 - 方星俠</h1><p>基金或股東為乜要配股，背後有好多原因。散戶最主要睇批貨落入誰人之手，以及配股後股價有冇走樣。如果股價表現仲勁過以前，相信散戶唔會介意。<br>近兩個月以來，北控水務（371）兩度遭股東PioneerWealth（PW）減持，第一次在7月份以每股1.40元，配售1.8億股，配股完成後，北控水務展開升浪，到8月初更創下52周新高1.84元，其後北控水務跟隨大市調整，跌至1.38元後回穩。<br>今個月初，PW再以1.47元配售1.54億股，完成配售後，該股至今從未失守過配售價，上周五平收1.62元。</p><p>業績前有機炒上</p><p>北控水務本周三公佈中期業績，應有憧憬之處。去年12月底止18個月，集團營業額達3.38億元，純利3098萬元，大有改善。<br>北控水務係大股東北京控股（392）之環保業務旗艦，一直深得眷顧，日後唔排除有更多注資行動，點睇都前景亮麗。PW配售的北控水務股份，估計已落入強者之手，業績公佈前有機會炒上，目標2元，以1.38元止蝕。<br>方星俠</p></body></html>