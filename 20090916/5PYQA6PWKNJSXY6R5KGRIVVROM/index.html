<html><header><meta charset="utf-8"><title>皇子必殺技：捧阿仙奴唔怕你噓 - Leung</title></header><body><h1>皇子必殺技：捧阿仙奴唔怕你噓 - Leung</h1><p>阿仙奴跨月兩連敗，班o靚仔唔夠人哋人工高，又唔夠人哋打；幸今晚作客到比利時標準列治，係時候大反撲復前失，嫌單W唔夠食，博埋「客勝」，再串英冠卡迪夫城下盤。<br>做o靚仔嘅時候好喜歡同一班同學仔睇本地波，尤其係去草根球迷多嘅旺角場。一嚟近屋企皮費輕，二來個場嘅座位同草地好近，氣氛特別熾熱；聽到隔籬啲麻甩佬阿伯，見啲球員踢得唔順眼，就會好齊心，大喊「X」呢個字。面對屋企人俾人多番親切問候，作為當年仲好好景嘅本地職業足球員，印象中佢哋從不理會，只專注踢波。我哋一路話佢屎，亦會一路捧場，大家各取各需，相安無事。<br>人有時有劣根性，越多錢嘅越要貪；又或者越覺自己地位高，越唔鍾意接受批評。球員若然話聽到球迷叫囂挑釁，就要還擊，引起場內秩序大亂；呢類咁無知嘅行為，是否應該受到懲罰？看官自有判斷。總信山水有相逢，一時風光，有幾巴閉呀！</p><p>雷丁賣盤難讓卡城</p><p>阿仙奴嘅問題仍然存在，但今次喺歐聯抽得好籤，如降班出賽嘅大超班馬，作客對應係全組最屎嘅標準列治，就算半力都實食冇黐牙。波友可博埋贏兩球攞番上兩仗失去嘅本錢，串射作客到雷丁嘅英冠卡迪夫城下盤；雷丁降班後傳出賣盤，班主確認無心戀戰了。<br>（下次見報日：周五）<br>文：Leung<br>簡介：不理盤路，不信陰謀論，最重勤力睇波，跟足軍情，吼準一擊。</p><p>今日精選</p><p>星期三9阿仙奴勝[-1](2.5)<br>星期三9阿仙奴勝(1.53)x星期三12卡迪夫城(下)(1.76)2x1<br>簡評：唔熟唔食，今日都係捧番英國球隊場</p></body></html>