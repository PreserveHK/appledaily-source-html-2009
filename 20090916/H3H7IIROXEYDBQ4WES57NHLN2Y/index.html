<html><header><meta charset="utf-8"><title>徐子珊撞牆撼爆甲</title></header><body><h1>徐子珊撞牆撼爆甲</h1><p>徐子珊昨日到新城電台接受訪問，日前剛推出個人首張唱片的她，忙於在兩星期內進行宣傳工作後再拍劇，她說：「就嚟會開時裝劇，會飾演交通女警，雖然我都有電單車牌，但係一啲高難度動作都係會搵替身做。」</p><p>巨風吹埋牆</p><p>前晚巨爵襲港，子珊也受到影響，她晚上回家時，在停車場因風力太大，整個人撞向牆邊，最後插爆指甲，非常慘情，她說：「因為我住南區，所以都好大風，我停低車之後就俾風吹到撞埋牆郁唔到，之後有個保安見到就幫我。」問到會否找一個男朋友保護自己，她說：「呢啲時間都冇用喇，寧願請助手保鑣。」問會否考慮無綫小生林峰或吳卓羲時，她即扁嘴說：「佢哋唔適合我，暫時唔需要搵喇。」<br>採訪、攝影：王崇穎</p></body></html>