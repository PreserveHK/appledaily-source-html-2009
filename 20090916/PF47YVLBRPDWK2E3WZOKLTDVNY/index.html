<html><header><meta charset="utf-8"><title>馮仁昭四圍超：胡定欣狂掃家具電器 - 馮仁昭</title></header><body><h1>馮仁昭四圍超：胡定欣狂掃家具電器 - 馮仁昭</h1><p>胡定欣（右）有份主演嘅無綫劇集《古靈精探B》接近尾聲，日前佢約埋朋友去銅鑼灣行街，當日胡定欣主攻家居用品同電器。喺會合一男一女友人前，佢先獨自去宜家傢俬掃貨，唔知佢搬屋定裝修，見佢去埋電器舖睇電視同hi-fi。胡定欣會合友人後，馮仁昭聽到個女友人不斷勸胡定欣唔好買7千幾蚊嘅hi-fi，之後佢哋就一齊離開。</p></body></html>