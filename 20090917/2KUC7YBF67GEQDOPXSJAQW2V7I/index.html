<html><header><meta charset="utf-8"><title>發哥撐上一代藝人保守護家華仔新戲談情冧番Fans</title></header><body><h1>發哥撐上一代藝人保守護家<br>華仔新戲談情冧番Fans</h1><p>劉德華明年初會再接演一部愛情片《親吻》，戲中飾演大學教授的他，戀上愛發白日夢的戀愛狂周迅，華仔接拍這部愛情小品，可能有助他挽回之前因隱瞞婚訊而流失的女性fans！另外，昨日發哥也公開撐華仔不交代婚訊可能有苦衷。</p><p>劉德華與相戀24年的大馬女友朱麗倩去年在美國賭城秘密結婚被本報獨家踢爆後，最後他要公開道歉，以圖挽回歌迷對他的支持，華仔明年更會接演一部由陳慶嘉執導的浪漫愛情小品電影《親吻》，藉此再冧回女性觀眾。</p><p>教授愛美少女</p><p>該片由中國星投資，半年前已經開始籌備，當陳慶嘉把劇本交給該公司老闆向華強，向氏就感到興趣，而男女主角就鎖定了華仔與周迅，劇情講述大學教授一次偶遇認識了經常發白日夢的戀愛狂少女，為了追求她，教授出盡冧招要贏得美人歸。<br>記者昨日向中國星發言人李小姐求證，她表示：「公司係對呢部戲感興趣，第一人選係想搵華仔同周迅，但全部都未落實，家仲係搞緊劇本階段，最快都要出年先開拍到，向生同向太同華仔關係好好，公司一定會撐華仔。」</p><p>發哥港鐵現身</p><p>此外，昨日周潤發由九龍塘寓所乘搭港鐵去中環時，與本報記者在車廂巧遇，蓄有鬍子發哥揹着背囊、頭戴Cap帽，手拿着一個大畫袋，雖然他低調地站在車廂門邊，但仍然被認出，有多位影迷上前要求拍照，而發哥也親民地一一滿足影迷的要求。<br>照顧完影迷，記者問發哥有沒有留意華仔為隱瞞婚訊公開向fans道歉？發哥說：「有睇到，知道佢結婚，替佢開心啦！佢之前唔交代，可能有原因同苦衷，家佢同家人、歌迷交代咗就得啦！呢啲係佢嘅私事，其他人唔應該指指點點同八卦。佢可能係上一代藝人，對婚姻態度會比較保守啦。」<br>採訪、攝影：藍文浩</p></body></html>