<html><header><meta charset="utf-8"><title>梁漢文走出廚房博攞獎</title></header><body><h1>梁漢文走出廚房博攞獎</h1><p>梁漢文（Edmond）、劉美君和泳兒等昨日出席新城音樂會的記者會。談到《美女廚房》大隊將於下星期一到泰國拍外景，但主持之一的Edmond未能同行，要由蘇永康頂上。外間曾揣測Edmond患病，他昨日說：「本來係19號起程，但係撞正當日係《勁歌季選》，同事諗住我有機會得獎，所以幫我hold咗嗰日個期，點知《季選》改咗期，但我24至26號三日都有嘢做，所以益咗康仔女。」Edmond表示之前感染幽門螺旋菌，現已康復，之後他再做身體檢查，連胃炎也痊癒。</p><p>劉美君征戰日本</p><p>至於在音樂會上有機會與曾鬧不和的古巨基碰頭，Edmond說：「唔講呢啲喇，我忘記咗一切，冇尷尬。」<br>另外，劉美君稍後聯同《我不賣身，我賣子宮》的導演邱禮濤到日本出席福崗國際電影節，對於該戲有份角逐獎項，問劉美君會否角逐女主角獎？她說：「我烚吓烚吓，唔肯定。」她表示還未為影展挑選服裝，她說：「我睇過吓啲衫，唔會性感，但係型仔嘅。」<br>採訪：王連連<br>攝影：彭琮然</p></body></html>