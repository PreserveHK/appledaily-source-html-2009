<html><header><meta charset="utf-8"><title>投資的天空：情願錯過別要買錯 - 張士佳</title></header><body><h1>投資的天空：情願錯過別要買錯 - 張士佳</h1><p>上日筆者指出，大市反覆過後，將會迎來另一段雞犬皆升的日子，昨日下午大市升勢比預期中來得快，筆者一直強調，牛市好倉不離手，更不要沽空，就是這個原因。坊間輿論或投資者謂大市唔應該升，筆者覺得，人人認為升市唔合理，反而更應注意，這個升勢有可能延續至10月，當閣下覺得23000遙不可及，可能轉眼已到。昨日筆者已身體力行，加了好倉，因為士佳自己的技術分析支持大市可能再升，目標23000-25000左右，做咗分析，會唔會成功，就睇個天。<br>市場上不少基本分析認為大市估值已屬貴，向上空間有限，筆者並唔反對，其實兩種分析有時會互相配合，有時則會出現衝突，好像半新股中國忠旺（1333），上周末還有大行報告指中國鐵路需求甚殷，對忠旺的鋁材產品有利，當時股價尚在9元樓上。但筆者自己看圖發覺此股日日高開低收，代表即市炒家以沽為主，圖表上看還是少沾手為妙。結果前日傳忠旺招股書所載的客戶資料與事實不符，股價大跌超過1成，雖然管理層已澄清，但昨日股價依然報跌。<br>投資者做買賣決定，應有多方面考慮，以筆者的個人經驗，如果個股基本面看好，但技術面卻沒有配合，士佳唔會買入，因為我們消息未必夠大戶靈通，單從新聞或財報入手，容易得出錯誤結論。<br>相反，如果某某個股基本面看淡，但技術面卻看好，筆者就會買少少，因為有些蛛絲馬迹可能自己走漏眼，人家卻看得到，所以股價便好似「不合理」上升。</p><p>圖表反映大戶取向</p><p>投資炒賣，無非是「價」與「勢」，價是指價值，當股價低於價值，便可以買入，但基本分析並不是純粹睇PE或PB，要當正自己經營一盤生意，殊不簡單，所以筆者更喜歡跟隨「勢」，當圖表叫買才買，因為大戶唔會貿然用真金白銀下注，大戶取向會反映在圖表上。<br>若然基本分析及技術分析真係有衝突，主動權仍在閣下手中，市場上有千多隻股，大可以選互相配合的才買，但那些基本面似是而非，又沒有技術走勢配合的個股，還是別沾手為妙。記住，錯過一隻股，閣下無甚損失，但買錯一隻股，閣下荷包就可能薄咗好多。<br>張士佳　華富嘉洛證券投資服務部董事</p></body></html>