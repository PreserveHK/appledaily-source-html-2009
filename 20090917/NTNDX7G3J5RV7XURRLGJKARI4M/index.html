<html><header><meta charset="utf-8"><title>狗仔隊出更吸金400萬　捱剩92磅　周秀娜胃抽筋入院</title></header><body><h1>狗仔隊出更<br>吸金400萬　捱剩92磅　周秀娜胃抽筋入院</h1><p>周秀娜越紅荷包越脹，但體形卻剛相反，飲食不定時的她，瘦剩92磅。周秀娜近日經常胃抽筋，昨日她抵受不住痛楚，由女助手陪同到醫院就診，醫生安排她驗血和吃藥，毋須留院。</p><p>周秀娜近半年來寫真、電影、廣告和精品多管齊下，勁賺超過400萬，吸金能力強勁，稍後又會到日本發展，工作接踵而來，但食無定時，荷包腫脹同時，她的體形卻日益消瘦，體重更跌至92磅新低。周秀娜感到腸胃不妥，昨午抽空到舊山頂道的嘉諾撒醫院睇醫生。</p><p>已抽血檢驗</p><p>日前周秀娜接受本報記者專訪時，已感到腸胃不適，不時掩着小腹位置，但為免影響工作進度，她一直死忍。直至昨日下午5時多，周秀娜才騰出時間看醫生，她單拖乘的士抵達醫院，會合一早在場等候的女助手，其間見周秀娜不時用手按着腹部，隱約聽到她向助手說：「我第一次嚟呢度睇。」<br>周秀娜隨即往門診部登記，大約5分鐘後，便獲安排見醫生，周秀娜進入診症室大約15分鐘，然後心急先拉門步出，女助手則細心聽醫生吩咐：「同佢抽咗血，開啲藥佢食，應該冇乜事。」周秀娜之後與女助手等取藥，前後才半小時，認真有效率。</p><p>　</p><p>「痛咗兩日」</p><p>當周秀娜準備離開醫院，記者即上前慰問，她大方說：「醫生話我腸胃唔好，我有啲胃抽筋，痛咗兩日，噚日有工作喺身唔得閒，今日先有時間嚟睇，醫生話食藥會好番。」問到周秀娜可需要停工休息？她說：「唔使，我頂得順。」<br>採訪、攝影：黃曉程、羅德光</p></body></html>