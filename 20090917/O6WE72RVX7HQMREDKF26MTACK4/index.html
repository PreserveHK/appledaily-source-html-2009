<html><header><meta charset="utf-8"><title>學星護唇　磨粗粒糖減紋</title></header><body><h1>學星護唇　磨粗粒糖減紋</h1><p>秋風起，出街要帶定件外套保護自己，肌膚都一樣，天氣轉就更加要留意。踏入初秋，開始感覺嘴唇變乾，就算一日搽十次潤唇膏，都要做多番功夫滋潤雙唇至得！不如搵幾位用把口搵食的女星教路自家護唇法，做完LipScrub再做Mask，推介埋好用又滋潤的LipBalm過你傍身啦！<br><br>記者：陳諾堯<br>攝影：林栢鈞<br>Model:SansuLaw@PureModels<br>Makeup&amp;Hair:PhoebeCheong&#13;</p><p>軟唇各星各法</p><p>原來各女星都有自家製唇部磨砂同唇膜妙方，一於搜羅至掂方法介紹畀大家，令大家嘴唇於秋冬都Keep住靚！以下介紹兩個DIY護唇法，秘訣分別係做唇磨砂要用粗粒糖，磨起來更有質感，死皮磨得更乾淨；做唇膜時敷凡士林千萬不要慳，厚敷在每一吋嘴唇就實無衰。</p><p>DIY粗粒糖磨砂　減唇紋<br>推介星　吳雨霏</p><p>「我一定會用有SPF的潤唇膏，因我有捽死皮的壞習慣，所以一感覺唇乾就會即搽潤唇膏。」</p><p>唐素琪</p><p>「我間中會用砂糖或超幼細的面部磨砂作為唇部磨砂用，每星期亦會用Vaseline做唇膜。」</p><p>材料：3茶匙粗粒砂糖和小量清水</p><p>Steps</p><p>①先將少許清水加入砂糖裏。</p><p>②然後用手指攪勻。
</p><p>③最後將混合物在唇上打圈磨砂，有效捽走死皮及減唇紋。</p><p>DIY厚敷唇膜　夠滋潤<br>推介星　謝安琪</p><p>「我鍾意做唇膜，我會用LipBalm在唇上厚厚咁搽一層，然後用保鮮紙封住佢，敷完滑好多o架！」</p><p>江若琳</p><p>「有時做保濕Mask時會剪下多餘部份敷在唇上，臨瞓都會搽厚厚的Vaseline做Mask滋潤雙唇。」
</p><p>羽翹</p><p>「因為本身鼻敏感，成日用口唞氣，令個嘴好乾，我會用Vaseline加蜜糖做唇膜，有時仲會加杏仁油滋潤唇部，好有效o架！」</p><p>材料：保鮮紙、棉花棒和凡士林</p><p>Steps</p><p>①首先用棉花棒取大份量凡士林，厚厚塗在嘴唇上。</p><p>②再用保鮮紙覆蓋，敷約15分鐘後用紙巾抹走唇部多餘的凡士林。</p><p>方便之選</p><p>無時間或嫌DIY麻煩，市面上亦有唇部磨砂及唇膜產品任君選。</p><p>揀啱潤唇膏</p><p>如果你同我一樣口水多過茶，個嘴不停郁的話，除了學女星一樣多做唇部磨砂及唇膜外，還要隨身預備一支潤唇LipBalm。個人推介最原始好用的Vaseline同平價牌UltraReady，雖則不是貴價類產品，卻是個人力推之潤唇品。當然市面還有很多各有功效的潤唇產品，支裝、盒裝、特別滋潤或防曬等，總有一款合你心水。</p><p>DHCRoseLipBalm$94/10g（b）</p><p>含保加利亞玫瑰精油、蜜蠟、杏仁油和蘆薈等成份，有舒緩和預防雙唇粗糙的功效。</p><p>BobbiBrownLipBalmSPF15$155/15g（a）</p><p>含牛油果、橄欖、小麥油和咖啡籽精華，能減少乾紋和脫皮問題。</p><p>ElizabethArdenEightHourCreamLipProtectantStickSPF15$108/3.7g（c）</p><p>含羊脂膏、水楊酸和植物油等成份，能持久滋潤唇部。</p><p>UltraReadyAllSeasonsLipMoisturizer女裝（左）、男裝　各$43.9/3.2g（c）
</p><p>當中維他命E配方可預防嘴唇爆坼，屬個人力推產品，其塗上唇後的潤滑質感，多年來依然無可取替。</p><p>查詢：<br>（a）BobbiBrown（21109387）<br>（b）DHC（21110011）<br>（c）SaSa（25055023）</p></body></html>