<html><header><meta charset="utf-8"><title>隔牆有耳：阿涂三個人影婚照 - 李八方</title></header><body><h1>隔牆有耳：阿涂三個人影婚照 - 李八方</h1><p>民主黨涂謹申12月結婚，趁立法會仍未復會，有啲得閒時間之際，噚日影結婚相，其中一站係立法會大樓。影婚照阿涂有經驗，喺立法會影卻係第一次，但只可以在樓梯、外圍取景，唔可以入議事廳或會議室。<br>另一個留影地點係香港大學大學堂（UniversityHall），咁啱遇到喺UHall服務幾十年嘅三嫂，大學為表揚三嫂多年來照顧宿生無微不至，今年特別頒發名譽大學院士銜畀佢。阿涂住UHall時多得三嫂照顧，夜返都係靠佢煮消夜，噚日巧合重逢，即時拉住三嫂合照。影婚照係人生大事，不能馬虎，阿涂噚日由天光影到天黑，後尾更去埋沙灘攞景，咁樣馬拉松式影相，佢話幾乎頭暈。</p></body></html>