<html><header><meta charset="utf-8"><title>詩雅拍戲抑鬱</title></header><body><h1>詩雅拍戲抑鬱</h1><p>詩雅早前與洪卓立和陳家樂主演電影《很想和你在一起》，她表示拍此片拍到抑鬱，她說：「拍嘅時候驚自己唔夠投入，所以cut機唔敢玩，收工返去唔睇電視唔上網，連嘢都唔講，怕比其他嘢影響到。屋企人就最驚，好彩拍完冇事。」</p><p>盼拍杜琪峯</p><p>話雖如此，詩雅仍希望繼續在影壇發展，她說：「角色大細都冇所謂，最希望可以試吓同唔同導演合作，好似杜sir（杜琪峯），雖然好多人都話佢好惡，但係真係好想試吓。」<br>提到杜琪峯為求完美，一部電影會花極長時間拍攝，詩雅說：「最怕其實係抽離唔到，我驚會好似今次咁拍到抑鬱，如果持續三、四年就唔知會點。」問到最想演甚麼角色時，她說：「我想做全智賢《我的野蠻女友》嗰種，想試吓恰人，唔想好似好柔弱咁，想轉變大啲。」採訪：藍文浩<br>攝影：黃文成<br>髮型：ChinG<br>服裝提供：2%</p></body></html>