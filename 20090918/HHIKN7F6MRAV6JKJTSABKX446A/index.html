<html><header><meta charset="utf-8"><title>Eason阻街越拍越謝</title></header><body><h1>Eason阻街越拍越謝</h1><p>陳奕迅（Eason）和林嘉欣前晚在銅鑼灣街頭拍攝新片《戀人絮語》一場過馬路偶遇閒聊戲份，一度惹來近千市民圍觀，致交通擠塞。其後因有女途人在港鐵站內不適，但部份睇拍戲的市民繼續阻街致白車被阻，令場面更混亂。<br>擠在人叢中的Eason和嘉欣熱得汗流浹背，每當停機嘉欣隨即補妝，穿長袖衫的Eason更不停抹汗，越拍越謝。不過，也有途人靜候攝製隊完成拍攝後才過馬路，Eason見狀即雙手合十示意多謝讓路。</p><p>同謝安琪合唱</p><p>此外，環球唱片高層黃劍濤（Duncan）昨日接受商台電話訪問談及環球全體歌手會合唱《人人英雄》：「環球嚟緊會出一隻碟，《人人英雄》就係所有歌手合唱，其他歌係唔同歌手合作，陳奕迅同謝安琪會有一首合唱歌，我唔會因為佢哋嘅傳聞而避嫌，因為清者自清，而且佢兩個啲工作冇受報道影響。」Duncan又透露關楚耀（Kelvin）今年不會復出幕前，最快會於明年2、3月才與大家見面，他說：「我家考慮隻碟會唔會有一首歌係佢作嘅。」<br>採訪、攝影：黃文偉、李志明</p></body></html>