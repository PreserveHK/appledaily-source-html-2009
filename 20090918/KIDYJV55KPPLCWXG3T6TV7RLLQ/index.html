<html><header><meta charset="utf-8"><title>Mr.主音唔恨變陳奕迅</title></header><body><h1>Mr.主音唔恨變陳奕迅</h1><p>樂隊Mr.最近推出新碟《IfIAm...》，Mr.表示概念來自每個人都會幻想：「如果我係……阿邊個邊個就好喇！」事實卻不能將自己變成第二個人。Mr.新碟內有首歌叫《如果我是陳奕迅》，主音Alan一直被指聲線與陳奕迅相似，今次直截了當唱出來，究竟Alan又是否真的想做陳奕迅呢？Alan謂：「唔係，只係畀一個空間大家幻想吓想做邊個啫，畀我揀，我會想如果我有一對翼就好，可以去任何地方，看盡人生百態，有乜嘢壓力就飛去第二度，放鬆吓就好。」</p><p>成員各有所好</p><p>Mr.各成員都有不同的「如果我是……」，Ronny想變成《變形金剛》的柯柏文；MJ想變成神秘的魔術師，Tom則謂：「如果我係流浪漢，我想去唔同地方流浪，我家識嘅嘢太少。」Dash的如果非常與別不同，他說：「我想做鄧小平，因為喺佢嘅年代，有好多爭議，因為佢先有六四事件，一個咁有影響力嘅人，好想了解佢嘅心態。」<br>採訪、攝影：胡比<br>地點提供：OurWonderlandPizza&amp;PastaKitchen</p></body></html>