<html><header><meta charset="utf-8"><title>馮仁昭四圍超：朱孝天頭撼櫃縫6針 - 馮仁昭</title></header><body><h1>馮仁昭四圍超：朱孝天頭撼櫃縫6針 - 馮仁昭</h1><p>朱孝天呢排喺台中趕拍台劇《桃花小妹》，大前晚佢喺酒店唔小心跣腳撞埋個衣櫃度，當場爆缸，同劇演員丁春誠立即送佢去醫院，結果縫咗6針，朱孝天話：「流了不少血，一時間呼吸急促，心臟差點要停止。」當時朱孝天怕有疤痕唔想縫針，佢同醫生講：「我靠臉吃飯的，我前途就交到你手裏了。」隔咗一日朱孝天就照常開工，個頭仲係有啲腫。</p></body></html>