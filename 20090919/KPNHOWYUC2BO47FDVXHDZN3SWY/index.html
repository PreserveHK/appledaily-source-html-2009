<html><header><meta charset="utf-8"><title>畢賭翁：靠紅軍贏老婆本 - 畢傑</title></header><body><h1>畢賭翁：靠紅軍贏老婆本 - 畢傑</h1><p>上個禮拜趁住有3日假期，飛咗去宿霧放鬆，學人玩吓潛水、做吓spa、射吓真槍咁，算係幾relax啦，不過消費都算貴。畢傑一向覺得咩運動都難我唔到，點知潛水真係幾講技巧，好着重用個口去呼吸，而我就除咗瞓覺之外，通常都鍾意用個鼻嚟唞氣，所以初頭潛到落水好唔慣。<br>呼吸已經難，個背脊仲要孭住個極重嘅氧氣樽，潛到落幾米深雙耳又頂唔順，有一刻好有死亡感覺。好彩最後唔聽教練吩咐，自己改用口吸鼻呼方式，跟住先搵到潛水樂趣，但呢一潛就俾人潛咗我過千銀。<br>揼骨畢傑就揼得多，做spa都係第一次做，本身乾到會龜裂嘅皮膚，經此一役，當堂滑晒。要靠賭贏番老婆本，紅軍唔該你。<br>畢傑<br><br>近5場往績：WWWWW<br>主客和：利物浦勝<br>心得：一隊起一隊落</p></body></html>