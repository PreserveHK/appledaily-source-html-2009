<html><header><meta charset="utf-8"><title>老婆不愛Punk　周國賢$90撐到底</title></header><body><h1>老婆不愛Punk　周國賢$90撐到底</h1><p>鍾意J-Punk的你，相信都會聽過SexPotRevenge呢個日本人氣Punk牌，淨係原宿都有兩間專門店，款式似英倫的OldSkoolPunk。本地樓上舖ILoveHea取得SexPot代理，更是香港只此一家的專賣店，今日起仲大搞開倉，一於學周國賢（Endy）咁去掃平貨啦！<br><br>記者：陳諾堯<br>攝影：陳盛臣</p><p>SexPot黑×白色PrintTee原價$300三折$90、Deorart灰黑色洗水襟章爛牛仔褲原價$1,340三七折$500、T.U.K.黑白色PlatformShoes原價$780四五折$350</p><p>周國賢：出外Punk返家Muji</p><p>唔講唔知，原來Endy於1999至2001年在日本居住時，是一個超級PunkFans，因為那時的他好迷X-Japan的Hide，「其實嗰時都唔係太認識PunkLook係點，一個人盲舂舂走去原宿Shopping，投資咗唔少落去，之後返到嚟香港，嗰陣又未興Punk，着出街好多人眼望望，好異相！」Endy仲話原來老婆唔鍾意自己着Punk，「我喺屋企係Muji，佢鍾意我着無印良品！其實着Punk最緊要係身形夠瘦，初哥可以先着Tee同埋起釘，戴吓窩釘配飾等等。」</p><p>SexPot淺粉紅色骷髏頭圖案牛角Tee原價$390三八折$150、SexPot藍色洗水襟章爛牛仔褲原價$1,390三六折$500</p><p>初哥三折入PunkTee</p><p>發覺往往去開倉大減價時，買到最多的都是Tee，可能Tee真係唔會嫌多，日日轉新款都仲得。今次呢批SexPotPunkTee，一攞上手睇Print睇Cutting，都知道90蚊絕對係筍，初做Punk人可先入Tee，慢慢先變TotalLook。</p><p>入秋外套Hoodies四折</p><p>秋冬一到，Hoodies在記者的衣櫃裏一向都是無法被取代。今次記者同Endy都睇中黑色×橙色×白色銀鏈Zip-upHoodie，家陣四折$400，質地超好，仲係好SlimCut，睇落着到全個人都瘦咗！</p><p>SexPot黑色骷髏頭圖案釘窿Zip-upHoodie原價$980四一折$400、Deorart灰黑色洗水襟章爛牛仔褲原價$1,390三六折$500、白色太陽眼鏡原價$480一七折$80</p><p>環保袋加釘</p><p>一話用膠袋要畀錢之後，環保袋熱潮認真無停過，PunkLook人都要用RecycleBags啦，買番個SexPot窩釘ToteBag就最啱，顏色同Patterns都夠型。</p><p>開倉日期：即日起至9月27日<br>開倉時間：2:00pm-11:00pm<br>查詢：ILoveHea（25738308）<br>尖沙嘴加連威老道30號1樓</p></body></html>