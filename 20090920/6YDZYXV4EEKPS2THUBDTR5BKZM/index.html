<html><header><meta charset="utf-8"><title>準亞姐派餅　A貨嘉欣冇影</title></header><body><h1>準亞姐派餅　A貨嘉欣冇影</h1><p>港澳賽區12位《2009亞洲小姐競選》候選佳麗昨日到油塘香港中國婦女會黃陳淑英紀念護理安老院探訪，與長者齊齊玩傳月餅遊戲及做運動，還應節送上月餅。亞姐連日出席大小場合主打少布出擊，賣弄性感身材，故此吸引不少傳媒追訪，昨日卻反璞歸真，穿上密實tee加牛仔長褲，以示尊敬長者。</p><p>不滿被指整容</p><p>其間3號莫曉菲、8號戴瑞姍、9號鍾維、10號楊凌智、12號號張堯英和13號陳意婷玩遊戲時落敗，被罰表演才藝，莫曉菲十分怕醜，要長者帶領才夠膽跳舞。A貨李嘉欣2號王希瑤被大起底揭整容後，昨日以病為由缺席活動避鋒頭，莫曉菲表示不相信好友整容，還說：「覺得佢冇整過，係天生，佢有同我提呢件事，覺得好嬲冇整過俾人咁寫。」5號林紫君亦力撐好姊妹，她說：「肥瘦輪廓會唔同，因為冇咁多脂肪。」<br>採訪、攝影：卓寶花</p></body></html>