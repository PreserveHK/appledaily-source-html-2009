<html><header><meta charset="utf-8"><title>澄清懷孕非箍林文龍郭可盈：有BB要感謝上天</title></header><body><h1>澄清懷孕非箍林文龍<br>郭可盈：有BB要感謝上天</h1><p>現年39歲的郭可盈原來已懷有4個月身孕，明年2月底會添虎B。準媽咪可盈以行動證明與夫林文龍關係融洽，每天保持愉快心情迎接小生命，更透過助手表示有BB要感謝上天。停工待產的她更預告下月出關宣傳有份主演的無綫劇集《富貴門》。</p><p>郭可盈和林文龍早前捲入一宗勒索案，她的內地代理人汪子琦被公安拘留，疑似文龍的聲帶更外洩，內容指他與內地女星董維嘉有緋聞外，還驚爆可盈有身孕。兩夫婦今年5月底十指緊扣見傳媒交代事件，當時可盈還身穿貼身褲，刻意證明沒有身孕，他們其後往新加坡和馬來西亞旅行成功造人，明年會添虎B。</p><p>明年2月生虎B</p><p>可盈與文龍04年結婚後一直未有所出，今年5月才成功造人，已屆高齡產婦的她為怕胎兒小器，一直保密消息，更深居簡出安胎，她昨日終透過助手吳小姐直認已懷有4個月身孕，預產期是明年2月底，吳小姐在電話中說：「可盈話家身體好好，多謝大家關心，佢同BB都好健康，佢話有BB要感謝上天。因為想保持神秘感，所以佢哋暫時仲未決定要唔要照超聲波預知BB性別，不過，佢哋仔女都咁鍾意。可盈呢個月會好好休息，儲定啲精力留番下個月出嚟宣傳無綫劇集《富貴門》。」</p><p>匿埋安胎心情佳</p><p>吳小姐透露可盈和文龍一早計劃拍完《富》劇便努力造人，沒料到在旅途中一擊即中，他們樂得歡迎這個新成員加入，文龍安排可盈停工養胎，他則肩負賺奶粉錢的重任。一向纖瘦的可盈，自有身孕後即狂吃營養食品進補，4個月身孕已重了8磅，她的體形都圓潤豐滿了，較以前更精神。<br>由於距離預產期仍有近半年，可盈仍未決定自然分娩或擇日剖腹，現在她每天都保持愉快心情，特別是感受到胎兒在肚中活動，吳小姐又說：「可盈話家嘅心情係非常非常開心。」對於早前有傳聞指可盈生BB是為了箍實文龍，吳小姐代為否認：「當然唔係，呢個年代仲邊有呢啲嘢。」文龍的緋聞女友董維嘉前日更新網誌，她表示剛完成拍劇工作，立即到澳門狂吃美食。<br>此外，嚴淑明日前表示若可盈有喜，她和經理人汪子琦都會送上祝福。至於已為人父的曹永廉可會傳授湊B心得給好友文龍，阿廉昨日在電話中說：「我噚日先知佢哋有咗BB，遲啲都要約佢哋見吓，交流吓湊仔心得。」對於有指可盈為箍實文龍才懷孕，阿廉說：「其實可盈同文龍都好鍾意小朋友，佢哋生仔係有周詳計劃，我絕對唔信佢哋為箍住另一半生仔，如果兩公婆感情唔好都生BB，盞累咗個BB。」<br>採訪：比華利</p></body></html>