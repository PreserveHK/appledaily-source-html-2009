<html><header><meta charset="utf-8"><title>莊思敏兜口兜面踩o靚模</title></header><body><h1>莊思敏兜口兜面踩o靚模</h1><p>o靚模Lavina（鍾蕙芝）、Rainbow（胡心諾）、Monique（周凱盈）及美味天使陳蕊蕊（柑桔），昨日聯同自稱「翻版蔡少芬」的Roxanne和「翻版周麗淇」Suey兩個新o靚模，在西九龍出席國慶最紅FashionShow，莊思敏則以前輩身份擔任catwalk顧問，並與Lavina齊穿紅嫁衣壓軸出場。</p><p>「即時着咗火」</p><p>莊思敏在台上應司儀要求指出各o靚模行騷的好與壞，她指Rainbow寒背，陳蕊蕊有潛質，及Lavina比想像中好，但落台後莊思敏卻對記者說：「嚟到現場至知要同o靚模一齊做，即時着咗火，之前搵我做呢個job係話教啲新人行catwalk，嚟到至知係一群o靚模。」<br>問莊思敏是否嫌棄o靚模？她說：「我都講過以佢哋高度行騷好牽強，如果係夏天少女服裝騷仲可以，去到大牌子就唔得囉。」記者指她在台上卻稱讚Lavina等人，她說：「所以我都有講過四肢健全都可以學catwalk，但同全面嘅模特兒係兩件事。」<br>至於被莊思敏稱讚的Lavina說：「其實我入行日子好短，今次係我第一次行catwalk，所以心情都好緊張，Jacquelin（莊思敏）好nice，教完我之後個心定晒。」Rainbow則謂會接受莊思敏的意見，多留意自己的缺點再予以改善。<br>採訪、攝影：魯萍</p></body></html>