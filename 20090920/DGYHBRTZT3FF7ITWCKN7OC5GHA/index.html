<html><header><meta charset="utf-8"><title>消防：用武力都係為咗佢安全</title></header><body><h1>消防：用武力都係為咗佢安全</h1><p>【本報訊】「消防員加油，消防員好嘢！」三名消防員昨日在秀茂坪勇救企圖跳樓女子，吸引了過百街坊圍觀，整個救人過程有如「真人表演」盡現眼前，其間有街坊不斷拍掌及高呼鼓勵，「嘩、嘩」之聲不絕於耳。三名救人消防員在現場向記者講述經過時，亦表現得躊躇滿志，對於成功救人感到好開心，殊不知他們救人時「拳拳到肉」的鏡頭，事後卻受到公眾的質疑，女事主現時更情況危殆。<br>該三名消防員分別是藍田消防局的蘇庭華、觀塘消防局的馮偉忠和曾狄韜，他們都入職逾10年，在救人後受到現場街坊的歡呼讚許，其中一人說：「我哋試過好多次救人，次次都會遇到唔同嘅困難。」三人事後向記者講述感受時均對成功救人感到高興。</p><p>「冇所謂適當武力」</p><p>其中馮偉忠說：「覺得佢（女事主）好激動，有正常嘅掙扎，冇辦法，我哋一定要行動……」曾狄韜則說：「除咗掙扎外，佢仲有攻擊性，逼於無奈我哋一定要捉得更加緊，驚捉佢唔住……」蘇庭華就表示：「我哋用咗最低武力，都係為咗佢安全。」<br>在今次救人事件中，女事主曾先後被拳打10拳，現時更情況危殆，救人的消防面對指摘，被質疑是否有必要在女事主被制服後、準備拖回單位時用武力對待。在場指揮的高級消防隊長鄧繼明為下屬解畫，「我哋唔係警察，冇所謂『適當武力』，今日所做嘅嘢都係以事主安全為第一位。」<br>不過有街坊認為消防員今次救人行動十分英勇，其間拳打女事主並無問題，「用適當武力都係為咗救佢啫，打者愛也，愛者打多幾吓嘛！」至於女事主家人方面，則拒絕評論事件。</p></body></html>