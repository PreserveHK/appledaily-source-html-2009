<html><header><meta charset="utf-8"><title>交叉樂園　虎豹出籠</title></header><body><h1>交叉樂園　虎豹出籠</h1><p>Crossover不是新鮮事，但潮流界依然樂此不疲玩同一招。當中最落本的莫過於adidas六十周年重頭作OriginalsbyOriginals，除了再次搵來JeremyScott和Fragment主理人倉石一樹合作，仲加埋Undefeated設計師JamesBond。至於滑浪牌Quiksilver仲勁，同熊谷隆志已經出咗QSCULTURE系列，今次就請來PORTERYoshida玩埋一份。縱橫交叉，為乜？吸水囉！<br><br>記者：葉雪芯<br>攝影：王文忠<br>Model：Monique@chinadoll<br>Makeup&amp;Hair：YenYeung@lyweddingservice</p><p>黃色蝙蝠袖豹紋Hoodies$2,000（a）<br>黑白豹紋SarwellPants$1,700（a）<br>黑×黃色JS三鞋舌ATTITUDE$2,000（a）</p><p>adidas×JeremyScott野生動物園</p><p>上季adidas搵來JeremyScott合作，那雙「送你一對翼」的ATTITUDE更賣到斷晒貨。今季再添食，除了加推銀、黑兩色的JSWingsATTITUDE之外，仲玩埋野生動物大雜錦，題材圍繞非洲部族、動物，例如FullGear橙色老虎裝、黃白色非洲豹運動服、長頸鹿PulloverDress等。玩完非洲，卻又神化地加入以電視畫面為主題，例如電視待機畫面顏色羽絨和JSSNOW雪鞋，總之就係天馬行空，估你唔到。</p><p>adidas×倉石一樹×NEIGHBORHOOD一級靚物料</p><p>再次添食的不止是JS，仲有藤原浩Friend底的日牌Fragment設計師倉石一樹。這個系列作風親民得多，唔玩太多的花巧顏色設計Idea，一貫日牌獨門秘技──一級靚物料，系列中加入了獨家物料和防水拉鏈，以及Bonding、Taping等元素。部份的衫和鞋附有NEIGHBORHOOD標誌和ZivilCourage作見證名號。未知是否與JS互相通水，竟然齊齊玩動物元素，例如豹紋Vulcanized、斑點以及豹紋無縫尼龍外套等，絕對是少見之作。</p><p>啡格FlannelShirt$2,600（a）<br>豹紋人造皮毛Vulcanized$1,800（a）</p><p>adidas×Undefeated擺碧咸上枱</p><p>莫非adidas有一偉大願望，就是同所有設計師玩一次Crossover？今季更搵埋美牌Undefeated領軍人JamesBond交手，仲擺埋碧咸上枱，打正旗號找他來做整個系列的靈魂人物。設計將SportsWear混合了碧咸紳士式的優雅感，風格斯文得多，破格以華麗物料如Cashmere、絲緞製作，重點有矜貴的LeatherPuffer皮外套和StanSmithOfficialMid，全身英式GentlementStyle，毒男照抄碧咸Look，包保脫毒。</p><p>黑色羊皮革料TrackJacket$6,000（a）<br>黑白忍者飛鏢圖案羊絨頸巾售價待定（a）<br>黑色Waffle-blend長褲$1,700（a）<br>藍色三間黑色中筒ATTITUDE$1,800（a）</p><p>Quiksilver×PORTER搶彩爆背囊</p><p>滑浪牌Quiksilver早幾季搵來潮牌GDC主腦熊谷隆志（TakashiKumagai）主理副線QSCulture，今季已經是第五次合作。新季大玩六、七十年代大熱的七彩格仔圖案，甚有板仔味道。此外他繼續將自己的攝影作品製成PhotoPrintTee，包括海灘、滑浪等照片。今季更搵來日本國民袋PORTERYoshida推出聯名系列，分別有DayPack背囊和BostonBag兩個款式。兩款袋設計以橙、藍、粉紅、綠色等大膽顏色為主，內層則劃一使用經典的七彩格仔圖案。重點必買當然是招牌長身背囊款，極實用，男仔MustBuy！</p><p>黑色OriginalClothCheckerShirt$1,300（b）<br>黑色CheckerCap售價待定（b）<br>CrazyMilitaryPatchworkPants$1,800（b）</p><p>（a）adidasOriginalsConceptStore（25042186）<br>銅鑼灣京士頓街6B舖<br><br>（b）Quiksilver（28955948）<br>銅鑼灣禮頓道9-11號地舖及1樓</p></body></html>