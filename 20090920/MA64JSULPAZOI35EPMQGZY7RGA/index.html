<html><header><meta charset="utf-8"><title>美男化妝室　與翻版Bosco玩Facebook</title></header><body><h1>美男化妝室　與翻版Bosco玩Facebook</h1><p>聽過不少女性友人說，盡量避開型男靚仔Sales，因為怕「唔好意思」拒絕，會多買了不必要的用品。試想在買化妝品時，若讓你遇到有翻版黃宗澤、仔仔、小豬之稱的對手，真係隨時失守，越買越多，今次由曾參加美少女廚神的Wing評分，睇吓邊個最易令人中招跌錢啦！<br><br>記者：郭佩韻<br>攝影：譚盈傑　<br>Model：Wing@Puremodels</p><p>笑容可親與客談心
</p><p>各大品牌男化妝師個個有朵，眼前這個NARS旗下，有「翻版黃宗澤」之稱的Map，外形聲線確實跟Bosco有幾分似。拍攝當日，他正為一位太太講解化妝技巧，說得頭頭是道。Map強項是教人用粉底，而且揀色出名準，在他手下，最厲害試過客人一次過狂掃五千元貨。他說待客之道是待客為友，「同客人第一次見面就當她為朋友，先了解她需要，再幫她揀合適貨品，試過幫一位太太化妝去婚宴，她很滿意，還介紹幾個親朋戚友來學化妝，好開心。」Map更會跟客人在Facebook交流，夠晒緊貼潮流﹗</p><p>翻版黃宗澤</p><p>Map<br>年資：加入NARS兩年半<br>出沒地點：銅鑼灣連卡佛專櫃<br>強項：粉底
</p><p>粉底加熱更貼面</p><p>1.買粉底前，Map會細心為客人對準顏色卡度色，揀選合適粉底顏色。
</p><p>2.Map搽粉底絕招是先擠粉底上手，在手心搓揉，因為溫度可令粉底更貼面。
</p><p>3.建議同用啞色及光澤感重的粉底，在T字位有油光可用啞色粉底控油。
</p><p>4.沿面頰位呈菱形塗上光澤粉底，再用粉撲推開至均勻，化出透薄完美底妝。</p><p>「Bosco」心水推介</p><p>NARS卸妝潔膚油$400<br>Map話想要無瑕靚肌，落妝一定要徹底，新出潔膚油可作深層清潔，唔會令毛孔變粗大。
</p><p>NARS啞緻柔肌粉底液及光感潤澤粉底液各$400
</p><p>Map夠親民又好傾，感覺好專業，畀足100分啦！</p><p>修眉高手</p><p>有「翻版仔仔」之稱的Lancome化妝師Anno，擺到明Sell靚仔，難怪試過有客人由護膚至化妝品，一次過買萬二蚊貨！「其實最重要與客人建立關係，用心關心客人，我有時都會與某些熟客傾電話，交流化妝心得，尤其香港女生不太懂得打理眉型。其實令人變靚，自己都開心。」大時大節Anno更會收到Fans送的朱古力小禮物，一定甜到入心啦！</p><p>翻版仔仔</p><p>AnnoLam<br>年資：加入Lancome3年<br>出沒地點：尖沙嘴連卡佛專櫃<br>強項：修眉</p><p>「仔仔」心水推介</p><p>Anno靚仔細心，不過搵佢修眉要排隊，扣少少分啦，95分！</p><p>瑕疵無晒
</p><p>頭髮長長的Oliver在M.A.C有「翻版小豬」之稱，強項是遮瑕。即場考考他遮瑕技術，叫他幫Model遮黑眼圈，他說：「遮黑眼圈要用兩色遮瑕膏，橙色遮瑕膏做底，再用淺色少少的塗在眼肚紋位，記得加礦物碎粉定妝，會持久好多。」雖然Oliver說話不多，但他試過一次過賣五千元貨的佳績，憑實力令人欣賞。
</p><p>翻版小豬</p><p>Oliver<br>年資：加入M.A.C兩年半<br>出沒地點：恩平道專門店<br>強項：遮瑕</p><p>遮瑕秘技是先用偏橙遮瑕膏塗在眼肚，以淺一號色遮眼紋及作Highlight。
</p><p>「小豬」心水推介</p><p>遮瑕技術一流，黑眼圈經他手即時隱形，但他說話不夠多，90分啦！</p><p>查詢：<br>Lancome（23177236）<br>M.A.C（25771368）<br>NARS（31011015）</p></body></html>