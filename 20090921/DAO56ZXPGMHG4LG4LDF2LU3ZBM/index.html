<html><header><meta charset="utf-8"><title>鮑起靜不同凡響60歲</title></header><body><h1>鮑起靜不同凡響60歲</h1><p>今年60歲的鮑姐鮑起靜，前晚和一班同樣60歲的名人如何志平和林超英等，在君悅出席國慶「同齡同心」慈善ball，同場還有霍震寰陳琪琪夫婦、李麗娟、梁錦松和原子鏸等。</p><p>歐陽妙芝再生</p><p>鮑姐說：「我同國家一樣大，但我已經老，國家就好年輕，仲有好多時間進步。我嘅60歲係人生翻天覆地嘅變化，一生拍咗好多片，終於有人認同（得金像獎影后），家希望可以做義工，多啲幫人。」歐陽妙芝自爆月初生日，但兩個兒子又病又忙開學，無暇慶祝，是人生首次沒慶祝生日，她更謂準備年尾再開工造人，她說：「希望可以生個虎女，龍、虎、鼠出生嘅叻啲o架，不過就算仲係生仔，我都收工，三個夠晒數。」<br>採訪、攝影：JessicaNgan</p></body></html>