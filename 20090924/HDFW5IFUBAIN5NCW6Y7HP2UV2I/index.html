<html><header><meta charset="utf-8"><title>香口膠　薄片藍芽耳機
</title></header><body><h1>香口膠　薄片藍芽耳機
</h1><p>4mm咁薄，實物睇大唔得過塊乜箭香口膠！抵佢自稱全球最薄藍芽耳機。來自法國BluetrekMetal，玩全鋁金屬機身，攞上手、戴上耳凉浸浸，香港家無冬天，真係幾啱使；In-Ear設計，不過輕到5.5g，唔墜耳仔之餘，又唔會墜到想甩想甩；內置電備用7日、通話5小時，繁忙香港人未必夠使，好在內置「薄片式」USB頭叉電，返到Office隨處叉得。藍芽技術行V2.1，向下兼容到最陳舊嘅V1.1，基本所有手機、iPhone、PDA、電腦都對應無問題！<br>冠恒（31851030）<br><br>記者：朱崇德</p></body></html>