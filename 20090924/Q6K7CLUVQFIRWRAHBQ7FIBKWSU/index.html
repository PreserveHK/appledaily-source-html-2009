<html><header><meta charset="utf-8"><title>隔牆有耳：啱睇啱玩V壹網面世 - 李八方</title></header><body><h1>隔牆有耳：啱睇啱玩V壹網面世 - 李八方</h1><p>壹傳媒又有新搞作，全新嘅VDONext（V壹網）登場，入面有好多唔同頻道，教烹飪有「私家廚房」，提供扮靚貼士有「完美主義」，「紅場」就專請娛樂圈當紅人物上嚟接受訪問。<br>八方覺得其他幾個新頻道都好精采，「媽B台」教親子，一家大細睇最啱，「黐笑台」播出搞笑短片，疑似煲呔都有份上鏡，佢講嘢唔啱聽時，會有專人代勞大力掌佢嘴，八方睇完覺得好過癮。另一新頻道「逐個祝」就係video版e-card，大家可以send畀親友，陳太都有現身祝大家日日四萬咁口；公民黨余若薇、陳淑莊亦粉墨登場，短片不日推出，早前喺港島拍外景時，好多市民拉住佢哋合照。網址係： http://www.vdonext.com/。 </p></body></html>