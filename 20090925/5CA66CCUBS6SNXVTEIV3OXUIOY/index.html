<html><header><meta charset="utf-8"><title>陳偉霆着芭蕾褲嫌凸出</title></header><body><h1>陳偉霆着芭蕾褲嫌凸出</h1><p>最近陳偉霆（William）在電影《死神傻了》與冼色麗飾演情侶，工作人員更將冼色麗於戲中名字改為Angelinababy，令William經常叫錯緋聞女友Angelababy。</p><p>pat位開窿</p><p>日前William於新蒲崗接受訪問時，談到拍攝時最令他尷尬的，是要穿上緊身褲跳芭蕾舞，他說：「戲入面講我要教一班小朋友跳芭蕾舞，咁當然要着緊身褲啦，在場都好多人睇住，導演見我咁尷尬於是最後畀我坐喺度教小朋友跳舞，咁我就唔使企起身咁凸出啦。」<br>問到William是否因為激凸而成為焦點？他笑說：「因為勁先有嘢睇，其實係條褲太窄而着唔落，後來服裝個阿姐幫我喺patpat位剪開個窿，再用塊黑布遮住，所以導演先叫我坐喺度。」<br>採訪、攝影：李珮洳</p></body></html>