<html><header><meta charset="utf-8"><title>側田：佢拎起街牌我就驚</title></header><body><h1>側田：佢拎起街牌我就驚</h1><p>被曹格打的側田昨日接受商台電話訪問，他稱報道出街後十分驚訝，要代表自己和曹格向大家道歉，他多次形容今次事件是闖禍及唔啱，並指是一件好核突和好蠢的一件事。至於事件經過，他表示是一場誤會，當時他和曹格在一間jazz的酒吧jam歌，曹格誤會側田被人欺侮，於是為他出頭，但對方其實也是側田的朋友，誤會便由此而起。</p><p>強調友情不變</p><p>側田稱事後曾與曹格通電，他處處維護好友，強調兩人情不變，他永遠是曹格兒子的契爺，側田說：「始終兩個人都有錯，我都要承擔我嘅責任，之不過唔好喺街做到啲咁嘅樣，呢方面係錯，我同佢冇事，完全冇嘢。」<br>側田承認事件爆出後被公司鬧到飛起，更再次道歉說：「我側田悉心道歉前晚我同曹格嘅行為係唔啱，無論幾大幾細嘅爭執都唔可以喺街度打交。總之好蠢呀！好幼稚園呀。」<br>提到側田被曹格以飛腳踢到苦叫，他即說：「佢冇咁勁，但佢一拎起個街牌我就驚，其實唔應該講，呢件事係好嚴重。」雖然側田表明與曹格情不變，但金牌大風發言人昨表示，不排除向曹格採取法律追究。就側田與曹格街頭互毆事件，警方中區副指揮官羅卓洪表示暫無收到有關舉報，警方也是從報章得悉事件，稍後將會調查，現階段未列案，惟會循毆打方向調查，暫時未聯絡到事件中人物。採訪：林妃
</p></body></html>