<html><header><meta charset="utf-8"><title>畢賭翁：捧愛華頓迎7連W - 畢傑</title></header><body><h1>畢賭翁：捧愛華頓迎7連W - 畢傑</h1><p>玩股票玩咗幾年，由初初蝕到入肉，到家學精咗扮專家，有時賭波輸咗幾多，都喺股票贏得返嚟。到近月風水輪流轉，以為自己沽咗回落緊嘅中國人壽，贏錢離場好醒；點知特登揀咗隻對我好重要、以周年紀念日子作股票代號嘅股仔，兩日內蝕到我攤攤腰。今次調轉喺賭波獲利救番股票輸嗰啲，好多嘢都係循環咁。<br>前度戰友賴恩11月就會做老襯，呢位老死認真唔話得，搵我做伴郎幫佢冲喜吓。賴恩離開咗體育版都有一段時間，條友仔呢排好無聊等做老襯，早兩日又問我，有冇興趣做佢未來囝囝囡囡嘅契爺。講真契爺要做嘅工作我真係唔清楚。本欄6連勝，就送愛華頓單W畀未來契仔契女。<br>畢傑<br><br>近5場往績：WWWWW<br>主客和：愛華頓勝<br>心得：樸茅仲未得住</p></body></html>