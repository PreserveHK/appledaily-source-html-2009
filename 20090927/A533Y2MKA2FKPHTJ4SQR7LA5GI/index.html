<html><header><meta charset="utf-8"><title>消費blog：新nano雜溝古典喇叭枱燈</title></header><body><h1>消費blog：新nano雜溝古典喇叭枱燈</h1><p>蘋果啱啱出咗第五代嘅iPodnano，新增拍片功能之餘，仲出咗九款顏色，中正潮人嘅心意；點知專出iPhone/iPod配件嘅iHome仲醒，大玩雜溝，iPoddock喇叭已經out晒，新推嗰部iHL64仲溝埋古典枱燈；插部nanoG5座枱燈，就可以聽歌叉電。</p><p>吸引少女追捧</p><p>代理商TowervisionGroup銷售經理Wilson話，iHL64嘅概念係將音樂、科技融合喺家居入面，啱晒潮人嘅口味，同樣出咗九種顏色任襯，吸引唔少女仔追捧，「以前嘅iPoddock配搭硬邦邦嘅喇叭，啲女仔緊係唔鍾意，家呢部iPoddock連埋古典燈，妹妹仔插部新nano一邊聽歌，一邊睇書，都好relax。」小妹睇到部燈對眼都發晒光，啲光好柔，喺房挨住張床聽歌又唔阻碇，都幾舒服喎。<br>Wilson話，枱燈背面內嵌6W輸出嘅喇叭，仲設有AUX-IN輸入端子，一般PMP都可插線播放，售價$899。<br>Wilson補充說，另一個型號iHL10同iHL64一樣，但個樣就專業啲，分黑、白兩色，啱擺喺辦公室用，做嘢做得悶悶哋，咪插部iPod邊充電邊播歌，呢部機仲有埋重低音同立體聲輸出，啲聲比iHL64更勝一籌。價錢賣$999。查詢電話25531151。<br>電郵：mailto:shoppingjing@appledaily.com</p></body></html>