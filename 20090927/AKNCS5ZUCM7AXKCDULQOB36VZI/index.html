<html><header><meta charset="utf-8"><title>婚後少飲免出醜梁漢文酒後失控須生擒制服</title></header><body><h1>婚後少飲免出醜<br>梁漢文酒後失控須生擒制服</h1><p>梁漢文（Edmond）、鄧麗欣（Stephy）和JaniceMan（文詠珊）等前晚到中環出席時裝活動，近日曹格和側田醉酒打架一事熱爆娛樂圈，由於Edmond以往也愛好杯中物，也試過多次醉酒現醜態，不過自從結婚後，Edmond可謂修心養性不少，他也自言現時心態已不同，他說：「其實婚前兩、三年都好少出去玩，之前我有朋友喺酒吧開party，自己因為太耐冇去，有啲唔慣，所以我就講咗個美麗嘅謊言話第日要開早。自己一飲醉就會好energy，會唔停走嚟走去，搞來搞去，要啲friend捉住我。」</p><p>唐素琪酒筲箕</p><p>Stephy自言平日甚少飲酒，最多是慶祝生日時會飲幾杯放鬆一下，但她強調自己很有定力，一定不會讓自己醉酒失儀。反而外表清純的唐素琪卻自爆酒量驕人，她說：「自己好飲得，因為之前喺英國讀書飲酒係好平常。」<br>此外，JaniceMan自從簽約黎明公司之後工作量增加不少，她坦言現時積極努力中，但不會刻意為自己訂下甚麼目標，她說：「希望多啲工作，將來買樓同屋企人同住，自己家夠錢買樓，但希望儲多啲錢，因為我希望有個花園仔，等我隻狗baby可以多啲活動空間。」<br>採訪：馬建華<br>攝影：陳順禎</p></body></html>