<html><header><meta charset="utf-8"><title>多國度裝身　叻仔叻女逆市開舖</title></header><body><h1>多國度裝身　叻仔叻女逆市開舖</h1><p>金融海嘯之後，本土經濟一直飄上飄落不穩定，身邊好多開舖的朋友都要大減價促銷，有些甚至結業，Retail生意真係唔易做！明星一向膽子大肯博肯捱，最近同屬阿叻（陳百祥）經理人公司的EO2光頭仔Eddie和Percy（范萱蔚）就喺尖嘴逆市開咗間樓上舖「Bep!」，自己身為老闆做埋代言，入口品牌全是外國潮Brands，仲有Eddie的自家牌SilentAir撐住，掂唔掂？即刻去片！<br><br>記者：陳諾堯<br>攝影：譚盈傑<br>Hair：Jove@LobbyHairdressing（Percy）<br><br>同屬阿叻公司的EO2Eddie和范萱蔚，Friend底開舖闖潮界。</p><p>OnEddie：<br>SilentAir粉藍色希特拉人像Tee$350<br>Joyrich黑灰×紫色幾何圖案短褲$1,280<br>KidViskous螢光粉紅色鑽石鎖匙形頸鏈$900<br><br>OnPercy：<br>Joyrich紫×黑色圖案Tunic$550<br>Joyrich螢光粉紅×黑色幾何圖案Leggings$490<br>TattyDevine黑×白色骨髓形頸鏈$980</p><p>從此明白一件Tee</p><p>今次Eddie同Percy開舖都算低調，他們圈中的好朋友當然知，但普羅市民就未必曉。Eddie說：「我同Percy兩個都愛打扮又鍾意Shopping買衫，一路都有開舖的念頭，覺得做Artists唔係淨係識唱歌做戲，應該多方面發展，就好似做生意咁！我以前未入做衫行列時，都唔知做一件Tee由構思到製成品係咁複雜，特別係做自家品牌SilentAir，先知道做衫有難度，所以家陣每買一件Tee都會更珍惜，同了解背後的意義。」Percy就話可以同Eddie一齊做呢件事好開心，「舖頭入番自己一向鍾意嘅牌子已經好正，出騷行街都可以着，仲可以免費宣傳埋，相信Impact都會大啲。遲些我都會有個自家牌子推出，主題係玩卡通人物，個Print應該會幾Colourful同開心！」</p><p>男裝多國入口</p><p>Bep!除了入口美國LA街牌Joyrich之外，男裝仲有唔少外國Brands，如丹麥StreetWear品牌pa:nuu、西班牙品牌Dismissed同美牌DimMak。pa:nuu同Joyrich一樣都玩花哩碌，顏色同Patterns都好大膽，Dismissed就玩嘲諷，而DimMak就比較型格同有音樂元素。</p><p>SilentAir黑色×鮮藍色林肯人像Tee$350<br>Joyrich海綠×黑色幾何圖案長褲$1,480</p><p>紐約牌Joyrich花碌女</p><p>Joyrich係一個美國LA街牌，有好多人話佢嘅風格似JeremyScott，都係一樣花哩花碌，顏色又Colourful。記者一見Joyrich都即刻同Percy講勁啱Feel，特別推介PatternLeggings同質地超軟熟的薄身PrintTee，大部份圖案仲係玩嘲諷，明寸高級名牌，令人會心微笑！Dancers或愛誇色的不妨一試。</p><p>Joyrich紅白藍色Chain圖案Tunic$600<br>仿Denim深藍色Leggings（Percy'sOwn）</p><p>OnEddie：<br>SilentAir蝦肉色二郎神人像Tee$350<br>Joyrich黑×紅色條子長褲$1,280<br>白色太陽眼鏡$159<br><br>OnPercy：<br>Joyrich灰色唇膏圖案長Tee$460<br>Joyrich黑白色仿ChanelNo.5圖案Leggings$510</p><p>兼賣本地潮牌</p><p>本地潮界攝影師、兼有玩開GraphicDesignSunnyLau，原來亦有和Bep!一齊搞品牌WhatASunnyDay.。一向有唔少明星撐佢嘅Design，早前同Kay合作完，最近就同RubberBand出Crossover，大搞一系列PrintTee，價錢唔貴，Fans必棒！</p><p>玩味袋子</p><p>周街都係ToteBag潮，無論顏色款式都好易同人撞。Dismissed出的ToteBag就唔同，玩味十足，有玩TerryRichardson有諷刺KFC和Chanel的圖案，揹出街都型好多！此外，Joyrich的袋子都好得意，三角形仲玩埋Nike個嘜頭，加埋個Rich字，十分Symbolic。</p><p>Bep！</p><p>地址：尖沙嘴加連威老道63號1樓<br>電話：22048987<br>網址： http://www.beponline.com.hk </p></body></html>