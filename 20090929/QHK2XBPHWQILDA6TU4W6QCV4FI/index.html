<html><header><meta charset="utf-8"><title>肥媽讚官恩娜唱得</title></header><body><h1>肥媽讚官恩娜唱得</h1><p>肥媽瑪利亞、吳國敬和周國豐前晚為亞視的《亞洲星光大道》擔任評判，肥媽則表示徐小鳳向她表示有收看這個節目，談到近日官恩娜唱功被讚，肥媽表示：「我唔覺得愕然，只要畀機會佢唱，唔好只係去遊戲節目碌地沙、俾人鹹豬手，唔好次次出嚟新聞都係負面就得，佢唔需要扮斯文，反而行rock先夠型。」其中有位男參賽者演唱林峯一曲《愛不疚》，吳國敬給評語時明踩林峯說：「你揀啱歌，揀一個唱歌唔係咁好嘅歌手嘅歌。」擺明寸林峯唱歌麻麻。</p><p>林曉峰賀壽</p><p>此外，碰巧主持林曉峰昨日生日，現場眾人送上蛋糕為他慶祝，問到他有何生日願望時，林曉峰竟搞鬼笑說：「我想曾寶儀快啲結婚，因為曾志偉話佢今年結婚。」在旁的曾寶儀即笑說：「黐線。」最後林曉峰表示希望所有人都身體健康，眾人唱生日歌給他。<br>採訪、攝影：魯萍</p></body></html>