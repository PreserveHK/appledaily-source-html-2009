<html><header><meta charset="utf-8"><title>炮製港版LadyGaGa趙碩之教周柏豪裝大胸</title></header><body><h1>炮製港版LadyGaGa<br>趙碩之教周柏豪裝大胸</h1><p>o靚模熱潮近日退卻，一直以驕人身材出位的趙碩之最近演出新戲《我要做o靚模》扮演o靚模經理人，日前她和周柏豪到深圳拍片，當中趙碩之穿起低胸裝大騷性感，而周柏豪則瞓身扮女人，其樣貌更不比趙碩之遜色，驟眼看都相當省鏡。</p><p>今年熱爆的o靚模熱潮，近日已退卻，但仍有電影公司開拍以此為題材的新片《我要做o靚模》，《我》片由趙碩之、周柏豪、陳若嵐（Melody）及賈曉晨等主演。<br>日前趙碩之和周柏豪在深圳為新戲拍外景，身材逼爆的趙碩之，在戲中飾演o靚模經理人，周柏豪是其男友，當日拍攝一場試鏡戲份，趙碩之以超低胸造型出現，帶同男扮女裝的周柏豪到模特兒公司試鏡。</p><p>自稱LadyTiger</p><p>周柏豪在戲中犧牲色相扮女人，更自稱LadyTiger，擺明影射一直被指是男扮女的美國歌手LadyGaGa，為拍片而初次試戴胸圍的周柏豪說：「第一次戴bra後，先至知道女仔真係好辛苦，男仔可以瀟灑好多，因為冇束縛。」<br>周柏豪在片場不時嗲聲嗲氣與工作人員開玩笑，他表示接受不同造型的新嘗試，但看見自己在鏡中的女人模樣卻倒胃，更不敢上妝後走到街上見人，他說：「為咗做嘢出街就冇問題，私下就唔好咯！」</p><p>黐膠紙扯損皮膚</p><p>趙碩之笑言，初次看見周柏豪的女模造型已經忍不住笑，她說：「見到佢個胸裝咗好多嘢，忍唔住即刻用手摸吓。」趙碩之表示已為周柏豪提供裝胸及保護身體的意見，她說：「我知佢有黐膠紙，但係太大動作會扯損皮膚，我自己之前試過整損晒，所以提醒佢唔好黐太實。」<br>趙碩之更大讚周柏豪扮女人也甚為好看，但說到若然男友扮女人，卻有所保留，她說：「如果男友係玩吓嘅心態都可以接受，但係扮到咁出街就唔好。」<br>採訪、攝影：曾小嘉</p></body></html>