<html><header><meta charset="utf-8"><title>皇子必殺技：唔怕你爛博阿奴卡城「大」 - Leung</title></header><body><h1>皇子必殺技：唔怕你爛博阿奴卡城「大」 - Leung</h1><p>今天重心，簡簡單單，阿仙奴入球「大」同英冠勢起嘅普雷斯頓W作重心，賽事爛一點，但望贏番一點氣勢。<br>一個理智嘅賭波者跟紅頂白不會同錢鬥氣，亦唔會認為該地聯賽水準高就賭多啲，最重要係掌握幾多軍情同對該地聯賽嘅認識，再加值博率，睇得過癮又贏到錢嘅當bonus。小弟經常強調莊家明顯㩒低英超Big4嘅賠率，因為明知收視高個個賭，獨市生意，點會怕你唔嚟；終於「恨到」上周六韋根打爆「車」，佢哋已能盤滿缽滿；反而就算意甲剛過去一輪，大熱W頻熱倒，但中伏者未必會太多。<br>據內部消息所知，就算西甲冇得播，落注意甲嘅金額亦無顯著增多，不過我哋貓頭鷹一族卻有機會睇多咗。小弟收工前後睇到新特蘭大炒狼隊同A米對巴里一團糟嘅表現，其實唔怕你話膚淺，有時英超爛片都好刺激，但號稱意國強豪嘅A米迎巴里要亂石投林打高空波，可觀性極低。意甲目前和波率已升至30%，拳拳到肉嘅英超跌至6%，若你一味貪好分專玩和波兼從不睇波，意甲絕對係你嘅甜心，我就怕怕！</p><p>普雷斯頓勢打「雷」</p><p>今日推介幾場爛波，阿仙奴上仗贏富咸有運，今次返主場踢歐聯對希臘兵勢變大老虎，入球「大」更值博；技術很爛嘅英冠，卡迪夫城守力跌watt，迎鋒力增強嘅打比郡，入球「大」亦好分；要我估勝負，普雷斯頓勢食完全走樣嘅雷丁。<br>（下次見報日：周三）<br>Leung<br><br>簡介：不理盤路，不信陰謀論，最重勤力睇波，跟足軍情，吼準一擊。</p><p>今日精選</p><p>星期二19普雷斯頓勝（1.85）<br>星期二10阿仙奴大（1.57）x星期二14卡迪夫城大（1.92）2x1<br><br>簡評：簡簡單單要贏回信心</p></body></html>