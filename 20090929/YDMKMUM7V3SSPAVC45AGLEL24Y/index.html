<html><header><meta charset="utf-8"><title>消委會教路：睇住磅　攞收據　免拗撬</title></header><body><h1>消委會教路：睇住磅　攞收據　免拗撬</h1><p>【本報訊】呃秤陷阱處處，海關揭發生果店及海鮮檔等出蠱惑招欺騙消費者後，再發現燒臘店亦有類似情況。消費者委員會提醒市民，應要求店舖將磅面向自己，目睹整個秤重過程，再着對方發出收據，明碼實價，一旦事後爭拗也有證有據。<br>燒臘店師傅切燒味一向手起刀落，由秤重至包裹只消十多二十秒，顧客多數看不清是否足秤，部份店舖整個秤重過程更不讓顧客看見。消委會總幹事劉燕卿表示，消費者應要求賣方「磅畀你睇」，與買生果一樣，建議磅有度數的一面需正向自己，留意未放上任何貨物時，指針要在零的位置。<br>她又說，消費者亦有權要求對方發出收據，「燒肉一斤80蚊，咪寫出嚟囉。」她認為燒肉不是十元八塊的廉價品，取收據合情合理，一來增加資料透明度，二來對方寫下「一斤燒肉」，如事後發覺搭上骨頭，也有證據在手，更易討回公道。</p><p>「賣魚搭頭唔合理」</p><p>消委會建議任何店舖售貨時也要清清楚楚，分門別類，「肉還肉，骨還骨，唔可以賣魚搭個頭，賣燒肉搭骨，呢個唔係合理做法，人哋都唔係需要呢樣嘢。」</p></body></html>