<html><header><meta charset="utf-8"><title>海關點名呃秤　全城沸騰燒臘店腳軟1斤畀夠17両</title></header><body><h1>海關點名呃秤　全城沸騰<br>燒臘店腳軟1斤畀夠17両</h1><p>【本報訊】海關公佈多間燒臘店呃秤後，全城起哄，各大燒臘店突然「自律」，部份曾被檢控的店舖昨日足秤之餘，甚至「買1斤畀夠17両」，寧蝕本也要保商譽。不少曾被騙的市民紛紛致電電台投訴，指呃秤情況幾乎無處不在，就連買菜甚至蜜棗也被呃秤。海關發言人表示，注意到燒臘店有呃秤問題，已加強巡查，並會繼續突擊巡查各區商號，防止何商販呃秤。　記者：張文傑</p><p>被揭發曾呃秤38%、買1斤得10両的灣仔再興燒臘飯店，電視台昨日再派記者「放蛇」購買1斤燒肉，記者拿着所買燒肉到街市公磅量重，竟發現有17両，比應有的多1両。再興1名店員向記者解釋，燒肉「足秤有多」與海關的公佈無關，「照樣咁秤，因為家校番把秤好啲」，並稱將會改用電子磅，確保足秤。</p><p>電台聽眾大吐苦水</p><p>另外，兩間曾被檢控的燒臘店昨亦十分自律，位於青衣的林記燒臘店，記者在此購買的1斤燒肉同樣有17両，當記者要求索取收據時，更額外獲贈多數件燒味；而位於大角嘴的康泰燒臘飯店則足秤。<br>昨日最少有10名聽眾致電港台節目《千禧年代》講述被呃秤經歷，聽眾譚女士指出，西灣河太安樓有燒味店呃秤，甚至「先斬後奏」，迫客人多買。她說：「我買燒肉同半隻雞，咁佢斬、斬、斬，要幾百元。我問點解要咁貴，原來佢斬咗成隻雞畀我，佢仲兇我，話斬咗唔可以唔要。」本報記者昨向西灣河的權記燒臘飯店店員查詢，對方否認曾以先斬後奏方式賣燒味，記者在該店放蛇購買1斤燒肉，在西灣河街市的公秤磅過，證實足秤。<br>另一聽眾王女士表示，曾在灣仔以58元優惠價買半隻雞，「返到去發現點解隻雞咁矮嘅呢？原來一嚿背脊都冇！」<br>聽眾馬女士說，曾於旺角街市買兩斤蜜棗，被呃4両，返回該店理論，反被店員懷疑「食完再返轉頭換」，更遭店員取笑貪平，「你哋又要貪平，係咁o架啦！」</p><p>檢控個案大增四成</p><p>馬女士說，她亦試過去街市買4斤半菜竟只有3斤，「我畀錢畀你，唔係畀假銀紙，點解要呃我？」<br>海關發言人表示，今年首8個月已成功完成88宗觸犯《度量衡條例》的檢控，比去年同期的62宗多42%，當局會繼續嚴厲打擊商販呃秤的不法行為，並會視乎情況而增加人手，對個別被投訴較多的行業例如海鮮及水果商販、廢料回收商販等加強巡查。</p></body></html>