<html><header><meta charset="utf-8"><title>極速傳說：期待500匹電動猛獸</title></header><body><h1>極速傳說：期待500匹電動猛獸</h1><p>雖然環保車喺德國車展中大放異彩，但呢股未來趨勢要全面普及，起碼有三大難題仍有待解決；1.續航能力、2.充電時間、3.馬力表現，不過就令我諗起ShelbySuperCar嘅AeroEV，竟然有本事一次過解決呢三大問題。呢間專出超級跑車嘅公司，將旗下馬力達1,287匹嘅UltimateAero朝純電推動嘅方向發展。電能版嘅AeroEV引擎核心由孖TurboV8改為AESP電力驅動系統，馬力都超過500匹，不過最驚人係採用最新納米技術研發嘅鋰電池，僅需10分鐘就叉滿電，續航能力更達到360km，足夠將軍澳來回屯門四次！當然60萬美元、嚟到香港打埋稅過千萬嘅身價亦足已嚇死人。<br><br>記者：徐影龍<br>http://www.shelbysupercars.com</p></body></html>