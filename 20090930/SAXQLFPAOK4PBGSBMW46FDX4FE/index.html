<html><header><meta charset="utf-8"><title>窩輪搏擊：利豐踢上追18482 - 俊樺</title></header><body><h1>窩輪搏擊：利豐踢上追18482 - 俊樺</h1><p>期指結算日，港股借助花旗股市嘅升勢反彈424點，擺脫下破50日線嘅危機，雖然10月期指低水98點，但低水幅度唔算大，冇乜實質意義。港股今日點走，仍要睇噚晚花旗股市嘅變化。明日係國慶假期，如果噚晚花旗股市冇乜大變，今日港股成交會偏靜。<br>利豐C輪18482：利豐（494）昨收31.25元，升6.29%。大市咁靜，但利豐嘅成交就顯著增加支持股價踢上，應該會有更大買盤跟尾，揸耐少少睇38元，可以諗吓隻C輪18482。<br>隻輪現價73仙，2010年7月26日到期，行使價30元，溢價19.4%，引伸波幅62.8%，槓桿率4.3倍，有效槓桿率2.7倍，正股升上38元，18482睇1.20元，正股跌穿28.50元就沽咗隻輪。<br>俊樺</p></body></html>