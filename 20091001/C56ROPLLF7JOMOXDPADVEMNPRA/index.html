<html><header><meta charset="utf-8"><title>轆Book：Makea貪Wish</title></header><body><h1>轆Book：Makea貪Wish</h1><p>雖然明知多數願望都唔會實現，但至少每年生日都即管許一次願。形式化也好，誠心祈求也好，萬一願望成真，又確係無比興奮。這種喜出望外嘅感覺就出現喺我遇上ToyotaWish嘅時候，因為從來無諗過全新炮製嘅Wish今次真係Makemywishbecometrue！大大架MPV，可以有跑味型得起、可以靈活實用、可以操控輕易……原來，呢個願望可以好貪。<br>	<br><br>記者：許維雅　<br>攝影：林栢鈞<br>Model：Norain@Puremodels</p><p>特低懸掛顯跑味</p><p>總覺得香港人如此愛買MPV，都係源於一個「貪」字，貪佢坐得人多、貪佢隨時變身用途多、貪佢夠大氣派足，總之就係有抵食夾大件嘅感覺。不過呢啲通通都唔係吸引年輕一族買七人車嘅主要理由，作為年輕人嘅我，一直希望七人車可以輕盈唔笨重，一直等待有一部七人車嘅外形有如跑房車咁時尚有型格，今日終於如願喇！第一眼睇見呢部全新Wish2.0七人車現身喺上環半山區，全新動感嘅流線外形就好似一部跑房車款嘅旅行車，不愧以SportWagon為名，輕盈遊走上環嘅小街窄巷。車頭燈跟仿似微笑嘅鬼面罩都係扁扁長長嘅新設計，得以強化Wish嘅動感造型。加埋全新特低嘅懸掛系統令跑味更濃之餘，又可增加車廂內嘅空間。最後唔少得電動天窗、尾翼及霧燈等必備點綴，若然能換上紅色或炭灰色等感覺更獨特嘅車身顏色，必定更能貼合我心。
</p><p>送米白皮椅添豪華</p><p>除咗外形，唔少女士聽到七人車，好多時未揸就已經卻步，不過只要你試揸過Wish，你就會感受到乜叫操控自如，入彎泊位相當輕易，一啲都唔似揸緊七人車。換上全新2公升直四汽缸雙VVT-i引擎嘅Wish，進氣同排氣變得更精準，自然有更高效能及低油耗嘅效果。再配埋電子控制自動波箱、EPS電軚及TRC循迹控制系統，女士都輕易做出入彎穩定嘅高循迹表現。同級獨有嘅定速巡航系統CruiseControl方便行高速公路，仲有感覺窩心嘅ECO環保指示燈，不時提醒車主行車耗油嘅狀況。其次最大吸引力必然係連新車附送嘅優質米白皮座椅，高尚舒適嘅設計配襯以電鍍邊點綴嘅中控台，一開門就已經感受到豪華內櫳嘅氣派。外在年輕時尚，內在高級貴氣，一架Wish正係一眾年輕人心目中最理想七人車嘅願望。
</p><p>Wish2.0規格</p><p>引擎：1,987cc直四DOHC雙頂VVT-i<br>馬力：140PS/5,600rpm<br>扭力：189Nm/4,400rpm<br>傳動：四前速電控自動波連+/-轉檔<br>車身：4,590×1,695×1,590mm（長闊高）<br>車價：$244,080優越版/豪華版$255,960<br>查詢：皇冠汽車（23054555）</p></body></html>