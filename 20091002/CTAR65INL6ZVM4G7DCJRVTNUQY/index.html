<html><header><meta charset="utf-8"><title>窩輪搏擊：中油異動吼17962 - 俊樺</title></header><body><h1>窩輪搏擊：中油異動吼17962 - 俊樺</h1><p>花旗股市周三晚雖然反覆下跌，但睇個勢都係傾向炒上，周四晚反彈嘅機會唔細，道指短期有機會試10000關。<br>油價同金價齊齊大幅反彈，商品價格升勢料持續，相關嘅股份可以望多兩眼，中油（135）放假前見異動，可留意該股C輪。<br>中油C輪17962：中油周三報收6.14元，升4.95%。股價喺8月初見頂回落，到9月中連100日線亦失守，不過周三以大成交炒上，突破10日同20日線，有機突破6.80元，上試7.50元。<br>中油C輪17962現價17.5仙，2010年7月12日到期，行使價6元，溢價26.22%，引伸波幅79%，有效槓桿2.3倍，正股升上7.50元，17962有機升5成，正股跌穿5.60元，就沽咗隻輪止蝕。<br>俊樺</p></body></html>