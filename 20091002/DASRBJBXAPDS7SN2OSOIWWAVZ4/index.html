<html><header><meta charset="utf-8"><title>Notebook加33%效能　開Turbo</title></header><body><h1>Notebook加33%效能　開Turbo</h1><p>ASUS唔係淨得Netbook！論工作效能都係全功能Notebook好使啲；ASUS新推多款UL系筆電，屏幕由12.1"到15.6"！起用高效能IntelCore2Duo雙核心，兼具備自家開發Turbo33技術，號稱可以快33%，加埋個超薄機身，Notebook都扮Netbook玩！<br><br>記者：許福合　<br>攝影：陳盛臣</p><p>雙顯示晶片</p><p>新機以UL50Vt最吸引，內置SU7300處理器（1.3GHz）、2GBDDR3/1066MHz記憶體、500GB硬碟，在使用IntelGMA4500MHD底板整合顯示晶片嘅同時，更可隨時轉用nVIDIAGeForceG210M獨立顯示晶片，過程之中不用重新開機，只要透過鍵盤左上方電源模式切換鍵。GMA4500MHD會較慳電，GeForceG210M就顯示能力較強，適合睇片、打機，但缺點係耗電量高，用家可按需要自己選擇。</p><p>Turbo33增速</p><p>打機睇片時可開GeForceG210M外，仲想快啲靚啲？可以玩埋ASUSTurbo33技術，啟動後可提升整體效能33%，實試時發現使用一些比較大咬嘅程式，好似《Photoshop》等一類軟件，提速嘅效果會比較明顯，若只係執行一些小程式，相差就唔係咁大。開啟方法好簡單，只要在Power4GearHybrid電源模式中，就可以設定開關，而且無論有無接駁火牛都可使用；至於耗電問題，代理表示幾部新機都用上8-Cell電，使用時間達12小時，拎出街用都唔驚，不過要記得每次設定完Turbo33都要重新開機才會生效。</p><p>Profile</p><p>處理器：IntelCore2DuoSU7300（1.3GHz）<br>記憶體：2GBDDR3（1066MHz）<br>顯示：IntelGMA4500MHD+nVIDIAGeForceG210M<br>硬碟：500GBSATA<br>光碟機：DVDSuperMulti<br>屏幕：15.6"（1,366×768）<br>系統：WindowsVistaHomePremium<br>體積：386×259×16.4-26.4mm<br>重量：2.4kg<br>查詢：ASUS（35824738）</p><p>同場加映<br>UL30A減料平價版</p><p>想搵輕身機種，UL30A亦唔錯，同樣使用SU7300處理器，重量只有1.7kg，但未有內置光碟機。<br><br>Profile：SU7300處理器、2GBDDR3記憶體、320GB硬碟、13.3"</p><p>UL20A細芒Slim版</p><p>最細部要數UL20A，屏幕大小為12.1"，無光碟機嘅設計，不過非常輕，只有1.5kg。<br><br>Profile：SU7300處理器、2GBDDR2記憶體、320GB硬碟、12.1"</p></body></html>