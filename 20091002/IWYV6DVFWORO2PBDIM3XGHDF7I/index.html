<html><header><meta charset="utf-8"><title>後六十 - 陳也</title></header><body><h1>後六十 - 陳也</h1><p>十一過去，煙花裏面的「中國六十」字樣風一吹就散，從六十年不遇的熱烈氣氛中回過神來，踏入十二，該做的不該抵賴，大家打醒精神，在「後六十」國情中，注意：<br>一、新股的國慶效應退潮，玩尋底遊戲開始，心口有個勇字的股民要識得閃。<br>二、通波仔是迫不得已的大手術，別幻想自己是十一前的曾俊華，就算忽然心絞痛，未必咁好彩遇到唔死火的白車。平時要多多保重，波仔或者大波，少掂為妙。<br>三、人生沒多少個六十年，用寶貴的六十年去擦共產黨中國的老闆鞋，太不值得。不如趁「後六十」轉換姿勢，擦下國民黨的。<br>四、不必將六十睇得好大，六十歲連生果金都未夠資格領，德高望重？輪唔到你。<br>五、每年十一國慶大搞，今年勁搞，明年超級勁搞，後年再加碼，餘此類推，當它慶祝七十歲時，為了搞旺個party，實行周街派錢，或者塞國債入你袋。大家耐心等。<br>六、齊齊向前看，預測六十加四十之後的新中國一百年，國家主席將會是99%的女人。副主席則是變性人。政商兩界洗牌又洗牌，香港極有可能由巴基斯坦人做特首。</p></body></html>