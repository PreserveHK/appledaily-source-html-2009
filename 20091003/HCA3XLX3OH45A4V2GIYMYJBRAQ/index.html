<html><header><meta charset="utf-8"><title>魚缸暴炒族：港機80元以下買入 - 方星俠</title></header><body><h1>魚缸暴炒族：港機80元以下買入 - 方星俠</h1><p>一間上市歷史悠久、業務規模及盈利能力又有番咁上下嘅公司，加上是獨市生意，派息又好，自然會吸引各方群雄密密吸納，長線持有。<br>當公司股價隨業務蒸蒸日上，由個位數升至雙位數，之後再變成三位數，在此漫長路程之中，沿途低位入市散戶按自己目標沽貨獲利，係人之常情，不過，食糊後就未必再有興趣或能力再買，因股價越飆越高，散戶心理唔易克服；另一邊廂，大戶基金盡收天下兵器，貨源歸邊點舞都得。不過呢類股份當經過股災洗禮後，又點睇呢？</p><p>港機工程（044）在07年10月港股見頂之前，一樣可列入「有買貴、無買錯」類別，最輝煌時何止係「紅底股」，直情係「兩張紅底股」！最高曾升見246元，但股災爆發，該股跌足整個08年，低見44.60元才見底回升，足足蒸發200蚊，咪話唔得人驚！<br>今年港機工程曾重返「紅底股」行列，於8月初最高見112元，但好快又「紅底」不保，近月在90元至96元之間窄幅上落，期內國泰航空（293）減持其股權亦未見對股價有特大影響，不過後市或有可能回補今年5月遺下之上升裂口，想買港機工程，宜吼回落至80元以下才考慮。<br>方星俠</p></body></html>