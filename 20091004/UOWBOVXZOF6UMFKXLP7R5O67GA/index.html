<html><header><meta charset="utf-8"><title>英國讀書　法國睇騷湯唯撐Dior　晒星級身價</title></header><body><h1>英國讀書　法國睇騷<br>湯唯撐Dior　晒星級身價</h1><p>《色，戒》女星湯唯香港時間前晚與美國小天后Rihanna等現身巴黎，出席超級品牌Dior的春夏時裝騷。湯唯透露現於英國深造演藝課程之餘，也有看劇本等待接拍合適的電影，希望可以學以致用。至於巴黎時裝周常客張曼玉昨日現身Lanvin騷，在現場忙與友人敍舊。　巴黎直擊</p><p>正在巴黎舉行的時裝周香港時間前晚和昨日上演多個重要戲碼，包括超級品牌Dior與Lanvin舉行2010春夏時裝騷。一向都是星閃閃的Dior花生騷，前晚開騷如常吸引大批紅星去到，包括美國小天后Rihanna、布斯韋利士及太太EmmaHeming，以及舞孃DitaVonTeese等，來自亞洲的則有《色，戒》女角湯唯及韓星高素榮，齊齊以frontrow上賓身份睇騷。</p><p>趕返倫敦上堂</p><p>獲大會安排與韓星高素榮作伴的湯唯，身穿灰色絲巾連身裙，她因《色，戒》遭內地封殺尚未解禁，但依然獲大量中外傳媒採訪，可見她在外國知名度不低，問湯唯會否留在巴黎shopping，她以廣東話說：「自己喺倫敦過嚟巴黎睇騷，由於讀緊個課程，所以都要趕返去倫敦返學。」<br>湯唯早已透過優才計劃取得香港身份證並曾在港居住，她對此說：「嗰時住喺跑馬地，因為同張學友拍《月滿軒尼詩》先住嗰度，之後去咗倫敦讀短期課程。」有否看劇本接工作？她說：「一路都有睇緊，希望家再進修可以學以致用。」</p><p>Amanda孖住中田</p><p>此外，張曼玉繼上月到倫敦看BurberryProrsum時裝騷後，昨日現身巴黎，與外國女友人出席Lanvin騷，她說：「AlberElbaz（Lanvin設計師）一向係我最喜歡嘅設計師，今次會喺巴黎睇4、5個騷。」混血名模AmandaS.繼出席izzue派對，前日繼續升呢，與曾傳緋聞的前日本足球國寶中田英壽合拍地以黑色潮人、連體嬰姿態般現身，同場還有珍納積遜（JanetJackson）。<br>採訪：梁錦貞<br>攝影：仇志德</p></body></html>