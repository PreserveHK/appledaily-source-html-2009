<html><header><meta charset="utf-8"><title>馮仁昭四圍超：詹瑞文擺周秀娜上舞台 - 馮仁昭</title></header><body><h1>馮仁昭四圍超：詹瑞文擺周秀娜上舞台 - 馮仁昭</h1><p>詹瑞文噚日同一間電器商舖合作，喺旺角西洋菜街宣傳佢最新推出嘅DVD，同埋今個月10號即將上演嘅舞台劇《o靚模襲地球》。可能係警方擔心太多人聚集，再次引發掟鏹水事件，所以特別派咗幾個警員喺現場監察環境。詹sir話喺舞台劇中會提及周秀娜獲大學邀請講成功之道，同埋其他最新話題，實行捉實潮流事物。</p></body></html>