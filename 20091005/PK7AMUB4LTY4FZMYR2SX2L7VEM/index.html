<html><header><meta charset="utf-8"><title>自認外星人　未夠成功周秀娜硬闖科大預咗被插</title></header><body><h1>自認外星人　未夠成功<br>周秀娜硬闖科大預咗被插</h1><p>周秀娜（Chrissie）短短一個暑假就火速彈起，成為性感o靚模代表，更獲科技大學邀請出席講座分享經驗，但此舉卻被認為是「水鬼升城隍」，更有人指科大將低俗神聖化。昨日Chrissie出席電影《死神傻了》宣傳活動時坦言並非分享成功經驗，只是以嘉賓身份討論工作經驗和想法，更稱不怕被攻擊。</p><p>新戲《死神傻了》昨日於新世紀廣場舉行宣傳活動，一眾演員包括周秀娜、謝安琪（Kay）和鄭融等都有出席，眾人與現場觀眾大玩遊戲。對於科技大學理學院於後日舉行的「知識無限」講座系列以「解讀周秀娜現象」為主題，邀請Chrissie出席，未舉行已引來極大反對之聲，主人翁Chrissie說：「其實當日校長邀請我參加都覺得好愕然，當日會同大學生討論吓我嘅工作經驗呀、點面對壓力，同埋我呢個年紀嘅諗法。」</p><p>「乜都頂得住」</p><p>提到有人指科大將低俗神聖化，又批評不應以o靚模作分享主題時，Chrissie說：「我仲係新人，距離成功仲有好大段距離，所以今次唔係分享成功嘅經驗，只係以嘉賓身份，應李小良教授邀請分享我自己對工作上嘅一啲諗法。」日前莊思敏狠批Chrissie，指她應該去外星居住，她笑說：「幾得意，其實我食嘢時都似外星人，因為我食好多嘢。」<br>Chrissie又稱不會因負面指摘而不悅，她說：「唔會唔開心，仲要多謝大家關注呢件事，就算有乜嘢攻擊我都頂得住，因為我知自己點解去做，所以唔會太介意。」問到可擔心講座舉行期間有人抗議時，她說：「應該唔會，其實我自己唔係大學生，都想了解吓佢哋嘅諗法。」</p><p>鄭融玩變髮</p><p>同場出現的鄭融自上次走光之後，繼續密實示人，以白背心配牛仔褲出現，但她的髮型卻認真特別，她說：「因為今季我啲衫都已經着得七七八八，加上自己又懶，所以就整個特別髮型。」她又提到自己非一定要穿名牌，出口店一樣無任歡迎，她說：「其實冇乜所謂，有一次行過灣仔一間舖頭，見到幾靚就入去睇吓，老闆仲畀VIP卡我，好開心執到平嘢。」<br>鄭融續說：「其實50蚊同5萬蚊都一樣會着，覺得靚就OK啦，買衫係一個樂趣，唔可以話平就唔買，咁分等級唔公平，係錯嘅觀念。」她又提到中秋節假期到內地旅遊：「放幾日假返咗大陸唞吓，不過日日都喺酒店。」問到是否與緋聞男友莊冬昕人月兩團圓時，鄭融即笑說：「冇乜特別。」<br>採訪：藍文浩<br>攝影：陳志嵐、馮嘉文</p></body></html>