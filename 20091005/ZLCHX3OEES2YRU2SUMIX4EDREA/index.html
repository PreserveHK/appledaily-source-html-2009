<html><header><meta charset="utf-8"><title>求驗客手記：約基當年媾女為隊友 - 求驗客</title></header><body><h1>求驗客手記：約基當年媾女為隊友 - 求驗客</h1><p>出書爆料就一定要有震撼性，最近出咗本自傳嘅曼聯喺千禧年代嘅「黑雙煞」前鋒約基，就喺自傳入面「訴苦」，為自己一向「花弗」形象解畫，話自己咁做都係出自一顆真摰「幫人」嘅心態，皆因一班已婚隊友唔方便出面識靚女，於是約基就為隊友「消災解難」，好慘咁做咗鏡頭面前嘅煙幕喎！我求大俠就唔評論約基「偉大」與否，只係覺得佢咁樣擺隊友上抬就唔係咁好，約基喺球圈出晒名花心，幾乎見女就媾，事實上邊有咁多隊友要咁多靚女呢！之不過覺得約基呢招自我宣傳唔錯，因為各大傳媒都會估吓究竟係邊個球星，又或者追訪約基繼續爆料，佢咪可以再搵「油水」囉！</p></body></html>