<html><header><meta charset="utf-8"><title>三重防風　牛角扇吹住照傾</title></header><body><h1>三重防風　牛角扇吹住照傾</h1><p>每部價值$1,098，咁貴一隻藍芽耳機，當然有番咁上下！說的是一身MetallicFeel的PlantronicsDiscovery975。大家只要睇片答啱問題，就有機會帶佢返屋企，一試三重防風，有幾實際。<br><br>記者︰陸俊雄<br>攝影︰陳盛臣<br><br>想知模特兒手有幾多個耳膠，片段中0:36有答案！</p><p>不怕強風
</p><p>這部975是Discovery系列中，首次用了Dual-mic技術，分為收背景雜音和對話聲，然後利用第二代的數碼語音處理技術——AudioIQ，將雜音消除，對話聲則加強，所以在75dB的嘈雜環境下一樣傾得清楚。<br>加上佢有埋Windsmart三重防風裝置，即眼見那條長棍，第一重內裏用了GORE出品的acousticfabrics，專用來過濾風聲；再睇清楚棍上，其實有條排風槽，這第二重用來減低風聲干擾；最後一重係有電子過濾器，所以在18km/hr的風速下都頂得住。實地以牛角扇作測試，發現近距離以強風吹住，都唔會影響到話音清晰度，真係幾強吓！</p><p>真人發聲
</p><p>好嘢係要移植，Plantronics另一Voyager系列中的VoyagerPRO，配備的真人發聲提示功能，都一樣會在975中出現。當部耳機電量不足，處於靜音模式下有訊息，以及耳機離手機太遠，超出接收範圍，佢都會以英語提醒你，對大頭蝦來講，相當貼心實用。</p><p>配件多多
</p><p>975體形纖長重8g，Metallic表面塗層，好有金屬質感。包裝盒超大，原因係送上好多配件。先講佢個LCD充電皮套，975本身充足電用到5小時，充電皮套可以幫佢再補充15小時，而且仲有LCD顯示電量。跟機有3款Silicon耳膠，Fit番唔同人耳仔Size。最後仲要有埋汽車充電器，都唔夠電用？就只怪自己懶喇！</p><p>查詢：LeaderRadio（23953913）</p><p>遊戲篇</p><p>1.D975最高在幾多風速都捱得住﹖<br>a）16km/hr<br>b）17km/hr<br>c）18km/hr<br><br>2.以下哪項不在真人發聲提示功能之內﹖<br>a）電量不足<br>b）來電轉駁<br>c）超出接收範圍<br><br>3.充電皮套可延長幾多小時通話時間﹖<br>a）2小時<br>b）3小時	<br>c）15小時<br><br>4.《蘋果網睇片》片段中，模特兒手上一次最多出現過多少個耳膠﹖<br>a）1個	<br>b）2個	<br>c）3個</p><p>參加辦法</p><p>1.	參加者須將答案填妥在參加表格內，並聯同個人資料＊，傳真至27420542/23075869，即有機會獲獎。<br><br>2.	遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br><br>3.	答中所有問題而又最早傳真＊＊的頭14名參加者各得PlantronicsDiscovery975一部。<br><br>4.	如沒有參加者答中全部問題，則以答中最多問題及傳真時間＊＊最早者可獲獎。<br><br>5.	得獎者將有專人通知。<br><br>6.	為公平起見，《蘋果日報》及LeaderRadio員工、家屬不得參加是次遊戲。<br><br>7.	《蘋果日報》對賽果保留最終決定權，參加者不得異議。<br><br>8.	所有獎品之保養由獎品供應商負責，《蘋果日報》概不負責。<br><br>＊參加表格上之姓名須與身份證相同，否則將被取消資格。<br><br>＊＊以本報傳真機所顯示的時間為準。<br><br>‧必須憑報紙上的參加表格才可以參加遊戲。</p></body></html>