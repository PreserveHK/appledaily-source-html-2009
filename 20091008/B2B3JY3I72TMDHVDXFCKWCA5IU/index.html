<html><header><meta charset="utf-8"><title>9.2聲道圍住轉　最夾Win7</title></header><body><h1>9.2聲道圍住轉　最夾Win7<br></h1><p>想建立一個影院級環境睇戲？好嘅電視、碟機、喇叭不可少，而擴音機更可以話作為大腦嘅存在，地位更係重要，而最近有咩好選擇呢？我就睇中安橋最近推出嘅旗艦型號TX-NR5007，可以大玩9.2聲道，加埋支援晒最新影音標準，睇電影時聲音真係圍住你走o架！<br><br>記者：許福合　<br>攝影：陳盛臣<br>Model:Cherry@PureModels<br><br>一個Step簡易Set好所有喇叭，做俾你睇！</p><p>THXUltra2Plus認證</p><p>TX-NR5007在電源方面採用獨立處理，數碼、影像同音訊所使用嘅電路都會分開處理，好處係可以減少互相干擾，而解碼方面，音訊會用上6組192kHz/24bit解碼器，在轉換時Losses幾乎沒有，對音質完美就更有保證。<br>TX-NR5007最高可以玩到9.2聲道，不過因為所需喇叭較多，未必人人有足夠地方玩，所以保留有7.1聲道輸出供用家選擇，睇Blu-ray碟時，可享受到TrueHD及DTS-HDMasterAudio，同時亦備有THXUltra2Plus認證，即使在較大空間欣賞亦有一定水準。<br></p><p>兼容Windows7</p><p>在接駁碟機等器材，主要使用HDMI介面，TX-NR5007提供1.3a版8入2出嘅HDMI，透過HQVReon-VX倍線晶片，即使輸入480i影像，都可提升至1080p輸出，同時更會幫影像加色同去鋸齒，比較之下層次感會提升不少。<br>今時今日，影音器材與電腦嘅連接亦不會少，TX-NR5007就走快一步可兼容即將推出嘅《Windows7》，接上網絡後，TX-NR5007就能播放電腦內嘅音樂，而更好用嘅係可以上網收聽網絡電台，不用再經過電腦下載。試聽後，主觀覺得播放影碟時，會比純播音樂有更好發揮，分析力強，環迴音效層次感更高，而且9.2音效在低音力水上更強勁，睇動作片就更震撼。</p><p>Profile</p><p>輸出：280W/每聲道<br>色差視頻訊號轉換：3組輸入/1組輸出<br>數碼輸入：4組光纖/3組同軸<br>HDMI：8入2出（1.3a）<br>支援：DTS-HDMasterAudio、DTS-HDHighResolutionAudio、DTS-HDExpress、DolbyTrueHD<br>查詢：安橋（24298148）</p></body></html>