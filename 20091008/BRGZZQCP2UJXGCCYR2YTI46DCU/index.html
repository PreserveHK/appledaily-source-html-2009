<html><header><meta charset="utf-8"><title>中環在線：克魯明徒弟預測句句中 - 李華華</title></header><body><h1>中環在線：克魯明徒弟預測句句中 - 李華華</h1><p>喺大摩做咗13年貨幣策略師同經濟分析師、兼係諾貝爾獎得主克魯明徒弟嘅任永力（StephenJen），早前離巢走咗去倫敦對冲基金BlueGoldCapital，管理交易組合之外，仲落場炒埋一份，成績如何？<br>43歲嘅史提芬接受彭博雜誌訪問時話「仍在學習中」，但其實做咗呢行十幾年，未曾真正冒險咁話。<br>呢位曾經喺IMF打過工嘅任生，有幾架勢？舊年7月準確預測美元會反彈，9月發表報告話巴西雷阿爾會不堪一擊，經唔起資本外流考驗之後，雷阿爾係咁跌，兩次預測都中，任永力好堅喎！<br>原來，任永力喺大摩嘅時候，都係靠專門研究全球貿易失衡到主權基金等宏觀議題而起朵嘅。<br>咁跟住落嚟佢又點睇？「我的看法是，當全球轉入危機模式，甚麼都有可能；想像得到的都會發生，規模還會加倍。」任生粉絲緊記喇！</p></body></html>