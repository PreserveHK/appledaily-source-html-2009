<html><header><meta charset="utf-8"><title>馮仁昭四圍超：古巨基食麪賺百萬 - 馮仁昭</title></header><body><h1>馮仁昭四圍超：古巨基食麪賺百萬 - 馮仁昭</h1><p>古巨基加盟英皇後接拍咗杯麪廣告，前日佢坐電車由跑馬地去銅鑼灣出席記者會。基仔今次有百萬酬勞，佢話相當滿意，問佢賺咁多錢會唔會買嘢獎勵自己或者投資？佢話：「我一向積穀防饑，加上97年買樓時蝕咗40%，所以會好小心投資。」基仔話手頭上有三個物業，但佢話理財唔叻，所以由父母管理。</p></body></html>