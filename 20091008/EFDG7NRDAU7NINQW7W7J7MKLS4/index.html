<html><header><meta charset="utf-8"><title>送35份二人餐共$1.3萬　慢嘆鰻魚甜</title></header><body><h1>送35份二人餐共$1.3萬　慢嘆鰻魚甜</h1><p>$1做到幾多嘢，都已經不再重要，因為《蘋果》讀者大可連$1都慳番，德福廣場聯同三家食肆送出共35套總值過萬元的「一元約定．二人餐」套餐，只要答對問題，即有機會免費食二人大餐。<br><br>記者：黃家欣　<br>攝影︰林栢鈞<br>模特兒：Mandy&amp;Sam@PureModels<br><br>網上短片睇PokkaCafe免費二人餐試味報告。</p><p>PokkaCafe：獨享一客嫩牛</p><p>PokkaCafe是德福商場內長龍食肆之一，每逢晚市更有大班街坊輪候等開餐。餐廳主打日式西餐，今次亦特別挑選人氣的菜單列入「二人餐」內，份量十足的五道菜套餐（另包兩杯咖啡），包括南瓜湯、頭盤焗鮮蠔、甜品。主菜更有兩道，日本鰻魚醬汁與意粉同炒，食落除了有鰻魚油香，意粉亦帶甜味。另外，每人各可享用一客燒牛柳，選用新西蘭牛，肉質鮮嫩，肉味超濃郁。餐廳設計走簡約路線，以深木色及白色為主，設有多個二人卡座，牆上的仿蠟燭壁燈，更添上點點浪漫氣氛，拍拖食飯一流！</p><p>芝士焗鮮蠔</p><p>北海道鮮蠔以秘製芝士醬同焗，外層芝香撲鼻，內裏蠔肉鮮嫩。</p><p>和風鰻魚炒意粉</p><p>以秘製鰻魚醬、鰻魚與意粉同炒，每條意粉沾上醬汁的甜味，同時散發鰻魚油香。</p><p>香草燒牛柳配紅酒乾葱汁</p><p>新西蘭牛柳，加入自家調配的紅酒汁，煎至皮脆肉嫩，肉味頗濃。</p><p>藍莓蒟蒻玉子花</p><p>人氣甜品，下層是藍莓蒟蒻、果味馥郁，上面是香滑豆腐花。</p><p>鮮南瓜蟹柳湯</p><p>日本南瓜加入鮮拆蟹肉，鮮味香甜，更可食到啖啖蟹肉。</p><p>PokkaCafe送原價$398二人餐</p><p>讀者只要答對以下問題，並將答案連同姓名、身份證號碼、聯絡電話及回郵信封，寄：將軍澳郵箱65264，即有機會免費享用價值$398的二人餐（名額10個）。信封面須註明「PokkaCafe」字樣。先到先得。以上優惠，PokkaCafe擁有最終決定權，如有任何爭議，《蘋果日報》概不負責。<br><br>問：二人餐所用牛柳來自哪一國家?</p><p>PokkaCafe（27070881）<br>九龍灣德福廣場1期G99-100舖</p><p>仿膳飯莊：足5両咔嚓小黃魚</p><p>主打京滬小菜的仿膳飯莊，食材選用矜貴，製作也用心，今次的二人餐一樣用料十足，除了乾貝螺頭湯和招牌素菜包，頭盤更有六揀三的經典京滬小碟︰上海素鵝、花雕醉雞、舟山海蜇、鎮江餚肉、回燒熏魚和四喜烤麩等。主菜有宮爆明蝦球，秘製醬汁帶微辣，酸甜醒胃，鮮蝦隻隻斤両十足，肉質爽彈又鮮甜。還有肉桂椒鹽小黃魚，皮層煎得超香脆，夾落有咔嚓鬆脆聲，師傅煮時油溫控制得宜，內裏肉汁不會流失，做到入口外脆內嫩。飯莊光猛潔淨，配上水晶吊燈，裝修高雅有格調。</p><p>肉桂椒鹽小黃魚</p><p>小黃魚足5両重，外層煎得鬆脆，入口即有「咔嚓」撕裂聲，內裏肉汁充足，肉質夠嫩。</p><p>宮爆明蝦球</p><p>大大隻蝦球先蘸蛋漿後炸，爽滑彈牙，秘製酸甜醬汁，略帶辣味，吊出蝦的鮮味。</p><p>原燉乾貝螺頭湯</p><p>火候十足，每日燉足5小時。足料，乾貝、螺頭煲至出味，滋陰潤肺，女士至愛。</p><p>六選三的自選三小碟：鎮江餚肉、上海素鵝、四喜烤麩。</p><p>仿膳飯莊送原價$428二人餐</p><p>讀者只要答對以下問題，並將答案連同姓名、身份證號碼、聯絡電話及回郵信封，寄：將軍澳郵箱65264，即有機會免費享用價值$428的二人餐（名額15個）。信封面須註明「仿膳飯莊」字樣。先到先得。以上優惠，仿膳飯莊擁有最終決定權，如有任何爭議，《蘋果日報》概不負責。<br><br>問：原燉乾貝螺頭湯需要燉多少個小時？</p><p>仿膳飯莊（27518338）<br>九龍灣德福廣場2期6樓603號</p><p>ThaiChili：人參藍青口</p><p>開業一年的ThaiChili，老闆是移居泰國多年的港人，對泰菜有深入認識，請來泰國人擔任廚師，炮製地道泰菜。今次送出的六道菜（另包白飯或牛油酥餅）套餐，除了椰汁咖喱牛，泰式炒時蔬和甜品，更有專誠於法國訂來的藍青口，將香茅碎、泰國人參、乾葱、香草及檸檬等釀入青口同煮，香氣撲鼻，青口肉質嫩滑鮮味。餐廳大部份調味配料均從泰國訂來，難怪加入秘製辣椒膏的冬蔭功湯，香中帶辣，辣味順滑不嗆喉，別具風味。餐廳設計很有feel，於櫥窗旁放有咕，甚有家居氣息，最合情侶朋友開餐。</p><p>豆腐肉碎紫菜湯（前）、冬蔭功湯</p><p>二選一。肉碎湯清中帶甜。冬蔭功湯風味十足，酸辣帶香氣。</p><p>香茅法國藍青口</p><p>加入切碎的香茅、人參等與藍青口同煮，相當入味，青口肉質嫩滑。</p><p>燒豬頸肉香辣醬</p><p>頭盤可選豬頸肉或沙律。豬頸肉燒得皮脆肉香，蘸香辣醬更佳。</p><p>ThaiChili送原價$328二人餐</p><p>讀者只要答對以下問題，並將答案連同姓名、身份證號碼、聯絡電話及回郵信封，寄：將軍澳郵箱65264，即有機會免費享用ThaiChili送出原價$328的二人套餐（名額10個）。信封面須註明「ThaiChili」字樣。先到先得。以上優惠，ThaiChili擁有最終決定權，如有任何爭議，《蘋果日報》概不負責。<br><br>問：ThaiChili所用的藍青口，來自哪個國家？</p><p>ThaiChili（29972798）<br>九龍灣德福廣場2期419-422A號舖</p><p>一元約定．二人餐</p><p>即日至十月底逢周六及日，凡於德福廣場內消費滿$1,200，並以電子貨幣付款，加$1即可於指定食肆享用二人餐。青衣城及杏花新城商場也有這個「一元約定．二人餐」。詳情可參閱網址︰ http://www.mtrmalls.com </p></body></html>