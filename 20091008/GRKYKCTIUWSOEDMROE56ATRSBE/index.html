<html><header><meta charset="utf-8"><title>窩輪搏擊：17376短炒水位足 - 俊樺</title></header><body><h1>窩輪搏擊：17376短炒水位足 - 俊樺</h1><p>花旗股市炒高，港股有運行，恒指噚日升咗430點，一口氣升破10日及20日線，成交接近660億元，算係成交配合升勢。<br>恒指如果呢兩日能夠企穩喺10日同20日線之上，下個禮拜仲可以睇好。滙豐控股（005）唞緊氣，好友挾高六行三保，可以作重點留意。<br>工行C輪17376：工商銀行（1398）昨收5.99元，升1.69%。股價升回20日線樓上，成交明顯增加，有機試上月高位6.37元，可以諗吓隻C輪17376。<br>隻輪現價37仙，2010年1月25日到期，行使價6.30元，溢價11.3%，引伸波幅37.4%，有效槓桿7.2倍，正股升上6.37元，17376有機升5成見56仙，如果正股跌穿5.80元，就沽咗隻輪止蝕。<br>俊樺</p></body></html>