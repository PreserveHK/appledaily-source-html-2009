<html><header><meta charset="utf-8"><title>魚缸暴炒族：龍工經營環境改善 - 方星俠</title></header><body><h1>魚缸暴炒族：龍工經營環境改善 - 方星俠</h1><p>金價創出歷史新高，資金跟紅頂白，金礦股近期係熱門之選；此外，玩緊業務轉型，涉足金礦開採之股份亦受注目，但究竟有幾堅，係咪買得過？散戶入市前真係要諗清楚。<br>家陣股海掀起一陣掘金熱，散戶揀金股來炒，雖然可能會帶來豐厚回報，但金價走勢好波動，風險其實十分高，記緊要量力而為。<br>掘金，令人諗起挖掘機，內地某券商剛發表報告，指出國內挖掘機需求明顯增加，因而預期中國龍工（3339）年內可順利完成銷售2000台以上目標，而明年該公司銷售目標將更達到4000台。</p><p>短線目標4.7元</p><p>報告又指龍工目前毛利率約20%，但受惠今年鋼材價格回落，產品售價穩定，預期毛利率下半年趨升。龍工昨升1.9%，收報4.33元，重上10日線及20日線，料上試50日線水平4.70元，可短炒一轉。<br>方星俠</p></body></html>