<html><header><meta charset="utf-8"><title>8強WindowsPhone升呢!</title></header><body><h1>8強WindowsPhone升呢!</h1><p>有時擔心……手機功能越複雜、鑊氣會越多！還原基本步玩入門機？NoWay！等咗咁耐，WindowsMobile6.5終於推出，系統是否比以前更穩定？要慢慢試過先知，首批支援6.5系統嘅型號，已多達10款！集合8大品牌齊齊升呢！<br><br>記者：陳國輝　<br>攝影：伍慶泉<br><br>HTCTouch2首試WM6.5新功能。</p><p>捲動介面Touch2較流暢</p><p>首批推出WM6.5嘅牌子，包括HTC、Samsung、Acer、Garmin-Asus、Gigabyte、SE、Toshiba同埋LG，尤以HTC最爆！除咗全新型號Touch2之外，仲有兩款行舊版6.1嘅Diamond2以及Pro2，統統支援「升呢」服務！筆者即場試玩──好快見街嘅Touch2，雖然記憶體方面，只內置512MBRAM同埋256MBROM，但速度唔見得慢，特別因採用新版嘅捲動式首頁，有人覺得GigabyteS1200唔夠流暢，而Touch2嘅表現則稍為優勝，至於最多Fans等到流晒口水嘅SonyEricssonX2，就因為現場只有未完成嘅Sample機，好多分唇試唔到，令人極之失望！點都好，想得到最佳效果，除咗CPU要夠快，仲需要上網、屏幕都配合到。</p><p>網上購物玩得食得</p><p>用過咁多款WindowsPhone，新系統驚住唔慣？個人覺得，新版嘅最大優點係好人性化，以HTCTouch2為例，就算唔用TouchFLO，新裝嘅捲動式介面，又或者翻版「九宮格」，就算未玩過Windows系統，要適應都唔難；另要一讚手機商嘅生意頭腦，新6.5版加入咗《WindowsMarketplaceforMobile》，即係支援上網購物，買嘅嘢當然係手機程式，包括搵食指南、手機遊戲等。只可惜，暫時只有246套應用程式，認真唔夠喉！</p><p>機身逐一睇</p><p>Profile</p><p>平台：WindowsMobile6.5　<br>處理器：QualcommMSM7225528MHz　<br>制式：WCDMA/GSM四頻<br>記憶體：512MBROM/256MBRAM　<br>體積：104×55×12.8mm　<br>屏幕：2.8"TFT芒<br>主要功能：WindowsMarketplaceforMobile、MyPhone、310萬像素相機、HSDPA、支援microSD卡、GPS　　<br>顏色：黑、棕、灰　<br>查詢：HTC（35201234）</p></body></html>