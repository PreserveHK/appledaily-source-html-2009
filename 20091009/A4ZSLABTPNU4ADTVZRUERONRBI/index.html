<html><header><meta charset="utf-8"><title>隔牆有耳：警隊Hea王爆 - 李八方</title></header><body><h1>隔牆有耳：警隊Hea王爆 - 李八方</h1><p>立法會就警方處理性工作者同剝光豬搜身嘅小組開咗成年會，問題傾得七七八八，小組主席涂謹申噚日提出係時候解散小組，多位議員卻對警方仲未搵到合適搜身儀器代替剝光豬有意見，要求警方交代。負責解畫嘅警務處助理處長顧履勤（AustinKerrigan）話呢啲搜身儀器資料複雜，唔能夠即時解答。<br>阿涂建議開多一次會議討論，點知一心諗住唔使再開會嘅顧履勤卻忽然有料到，左摷右摷終於摷咗張紙出嚟，話有資料可以即場講解，唔使等下次會議，又指資料內容好簡單。<br>不過阿涂堅持下次開會再傾，叫警方整理好文件交畀議員參考先，甩身唔成嘅顧履勤，表情爆兼失望。</p></body></html>