<html><header><meta charset="utf-8"><title>半山壹號業主怨代理滋擾</title></header><body><h1>半山壹號業主怨代理滋擾</h1><p>長實正發售何文田富甲半山（即半山壹號二期）樓盤，有半山壹號一期業主投訴，30號及31號有多個單位開放供地產代理使用，每日中午12時開放至晚上9時，買家隨地產代理上樓，對業戶做成很大滋擾。</p><p>業主質疑違反公契</p><p>業主表示：「一期大部份單位已經賣出，冇理由仲開放單位畀人睇，而且二期單位座向同間隔，根本同一期唔同，每逢假期地下排晒長龍，上到樓一開門就見到地產公司嘅招牌，我哋班業主懷疑佢用嚟做辦公室，咁樣應該違反公契。」<br>長實回覆本報時只表示，半山壹號所開放之現樓單位僅作參觀之用。本報追問一期單位應已完成銷售及業主感到受滋擾一事，至截稿該公司仍未回覆。<br>檔案編號：0929044<br><br>社會服務<br>報料熱線：29290000<br>社會服務熱線：29908288<br>蘋果日報慈善基金：29908688<br>傳真：37112468<br>網上捐款： http://charity.appledaily.com.hk/donate <br>各類表格： http://charity.appledaily.com.hk/forms <br>電郵：mailto:sservice@appledaily.com<br><br>匿名投訴恕不處理。一經投訴，本報保留刊登權利。
</p></body></html>