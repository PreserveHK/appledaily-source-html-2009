<html><header><meta charset="utf-8"><title>偷芒三角戀　兩女均入院熊黛林護城：冇做錯點認</title></header><body><h1>偷芒三角戀　兩女均入院<br>熊黛林護城：冇做錯點認</h1><p>熊黛林（Lynn）昨日率領師妹現身所屬模特兒公司的周年活動，有傳她因城城花心偷芒（Mango王秀琳）後自殘入院，她否認此事，更直指城城冇做錯事不需要認錯，果然愛得死心塌地。問到明天生日的Lynn會否重演一年前帶愛犬與城城「一家三口」高調慶祝生日，她直言不知道，又爆城城不在香港。</p><p>熊黛林（Lynn）與師妹Angelababy昨日現身中環，出席所屬模特兒公司Style的兩周年活動，活動中更播放二人與眾模特兒拍攝新一年度的泳裝晒冷片段。<br>早前有消息指城城「偷芒」後，除Mango自殘入院外，連Lynn在上海拍戲也黯然情傷，更玩自閉病倒入院，Lynn對於被指「自殘」的報道有備而來，到場後即騷兩玉臂說：「邊有，我之前拍戲凍親吊鹽水。」<br>問到Lynn有否通知城城病況，她表示：「淨係通知咗Kim，趕唔切同其他人講。」問到她與城城是否關係漸變疏離，她表示：「家想專心做嘢。」</p><p>不會獨個兒過生日</p><p>對於指控城城偷芒花心，她即盲目地護愛郎：「知嗰啲唔係事實，係亂寫。」問到她是否信任城城，她表示：「唔係信唔信任，事實係亂寫。」記者問到她城城有否認錯，她竟然說：「冇做錯點樣認？」再問Lynn會否覺得城城花心，她表示：「你要問番佢自己。」Lynn明日踏入29歲，問到壽星女會否與愛犬重演去年直闖城城大宅過夜慶生日，她表示：「唔知，佢都唔喺度，總之唔會一個人過。」<br>Angelababy則於昨日趕飛機由日本返港：「日本家打緊大風，好似香港十號風球咁勁，我上機前都有掙扎。」問到她會否效法周秀娜現身大學出席講座，她表示：「未有人諗，亦唔會諗。」記者問到她會否覺得自己未夠資格，Angelababy表示：「睇吓關於乜嘢話題，關於自己嘅嘢都得。」記者提議她可以講o靚模，她竟表示：「唔得，自己都唔熟悉。」<br>採訪：羅慧敏　攝影：林德雄</p></body></html>