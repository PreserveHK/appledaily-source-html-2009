<html><header><meta charset="utf-8"><title>隔牆有耳：豪宅維修貪污案現螢幕 - 李八方</title></header><body><h1>隔牆有耳：豪宅維修貪污案現螢幕 - 李八方</h1><p>樓宇維修「大肥肉」係貪污溫床，近年較矚目個案，算係04年影星周星馳緋聞女友于文鳳係業主之一嘅山頂豪宅維修工程貪污案。呢單工程由一位建築界「老行尊」做監督顧問，由於佢不斷向工程承辦商索取非法回佣，又拖延審批工程進度逼對方畀錢，承辦商向廉署舉報，最終在九龍草地滾球會收賄款時人贓並獲。</p><p>丁太被封NG王</p><p>廉署指呢單案將樓宇維修常見嘅貪污手法表露無遺，所以聽晚8點半喺無綫翡翠台播出嘅《廉政行動2009》第三集〈維修大鱷〉亦以呢單案做藍本。劇中黃德斌飾演貪污工程顧問，林雪扮演被迫同流合污嘅承建商。<br>為加強戲劇效果，編劇將贓款丟落垃圾桶嘅情節改為掉落海，飾演助理廉政主任嘅周柏豪要跳落海搵贓款。而首次拍攝廉署劇集嘅丁太楊千嬅扮演廉署總調查主任，被封NG王，因為佢經常忍唔住笑，有一幕佢要接住同事拋出朱古力，但卻頻頻失手，NG十幾次先收貨。</p></body></html>