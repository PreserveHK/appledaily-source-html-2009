<html><header><meta charset="utf-8"><title>傳一姐林嘉欣離巢劉心悠喜Theresa加盟</title></header><body><h1>傳一姐林嘉欣離巢<br>劉心悠喜Theresa加盟</h1><p>林嘉欣雖然是星皓公司的一姐，但最近有說她在年底約滿後會離巢，自組公司回復自由身，據聞由於嘉欣有離心，星皓才會打傅穎主意，希望製造第二個神話出來，把Theresa捧紅。</p><p>「多個人仲熱鬧」</p><p>對於Theresa的加盟，嘉欣昨日回應說：「好歡迎佢加入公司，將來我哋仲可以合作拍戲，唱歌我諗就唔會啦，因為我唔會喺歌壇發展。」<br>劉心悠對於Theresa加盟也是十分歡迎，認為公司以後會更加熱鬧，她說：「我同佢都係喺同一間髮型屋整頭髮，所以以前撞過面啦。公司多簽一個人，我唔認為係惡性競爭，相信公司會適當咁幫旗下藝人安排工作，家公司又多一個藝人，其實咪仲熱鬧。」<br>採訪：葉雪</p><p>娛樂資料庫：星皓三小花</p><p>－傅穎－<br>年齡：25<br><br>出道：兼職模特兒出身，02年成組合Cookies成員，解散後遭投閒置散，至07年始出個人大碟扮日本妹吸納少年fans。<br><br>電影代表作品：《九個女仔一隻鬼》<br><br>曾獲獎項：IFPI香港唱片銷量大獎最暢銷本地女新人獎</p><p>－劉心悠－<br>年齡：28<br><br>出道：原名劉凡平，生於台灣，因拍航空廣告獲賞識，後加盟星皓擔正主演《阿嫂》。<br><br>電影代表作品：《阿嫂》<br><br>曾獲獎項：沒有<br><br>－林嘉欣－<br>年齡：31<br><br>出道：台灣出生，曾簽約台灣音樂人張洪量任經理人，不歡而散，更因合約問題停工。01年加盟星皓即獲力捧。<br><br>電影代表作品：《男人四十》、《異度空間》、《怪物》<br><br>曾獲獎項：處女作《男人四十》連摘金像獎及金馬獎最佳新人及女配角獎，最近憑《親密》在韓國忠武路國際電影節首次封后。<br><br>資料來源：《蘋果》資料室</p></body></html>