<html><header><meta charset="utf-8"><title>窩輪搏擊：滙控看升吼17735 - 俊樺</title></header><body><h1>窩輪搏擊：滙控看升吼17735 - 俊樺</h1><p>A股復市勁升，為股民燃起新希望，如果A股個勢keep得住，港股應該仲可以炒上。<br>美元下跌，金價創新高，不過花旗政府各重量級官員紛紛走出嚟撐美元，加上亞洲好多國家嘅政府都驚貨幣升得太多影響出口，都喺市場吸納美元，睇嚟美元短線嘅跌勢可以喘定，花旗股市可以繼續造好。<br>滙控C輪17735：滙豐控股（005）下試85元之後回升，上周五報收88.75元，喺20日線整固，睇走勢短線有機突破93元，向100元推進，可以買啲C輪17735。<br>隻輪現價1.53元，2010年1月28日到期，行使價75元，溢價1.75%，引伸波幅37.4%，有效槓桿4.7倍，正股升上100元，17735睇2.52元，正股跌穿85元，就沽咗隻輪止蝕。<br>俊樺</p></body></html>