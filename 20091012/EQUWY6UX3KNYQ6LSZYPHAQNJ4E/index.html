<html><header><meta charset="utf-8"><title>中環在線：泵水贊助大學籃球　安踏發掘姚明二世 - 李華華</title></header><body><h1>中環在線：泵水贊助大學籃球　安踏發掘姚明二世 - 李華華</h1><p>籃球喺美國風靡多年，除咗職業賽，仲有為NBA培育新星的NCAA（美國全國大學體育協會）屬下大學籃球聯賽；自從國寶級運動員姚明成功打入NBA後，內地籃球熱席捲全城。除咗有中國男子籃球職業聯賽（CBA）外，祖國亦有相若既CUBA（中國大學生籃球聯賽），上市後生意越做越大嘅安踏（2020）就睇中咗呢個機會，由09至2010賽季開始為CUBA提供贊助。<br>雖然CUBA只係發展咗11年，不過每年央視都會現場直播部份重要賽事，成為中國籃壇兩大重要聯賽之一，影響力僅次於CBA，單係每個賽季就有超過2500場賽事，安踏今次贊助CUBA，相信可以大大拓戰大學生市場。安踏除咗贊助籃球裝備以外，仲會全力支持培訓年輕球員，睇發展勢頭，安踏好似有心從中發掘姚明第二代喎！</p></body></html>