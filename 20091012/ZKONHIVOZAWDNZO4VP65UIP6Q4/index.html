<html><header><meta charset="utf-8"><title>中環在線：楊家誠擺明燉冬菇　伯明翰原主席劈炮 - 李華華</title></header><body><h1>中環在線：楊家誠擺明燉冬菇　伯明翰原主席劈炮 - 李華華</h1><p>楊家誠剛剛用泓鋒（2309）嘅錢做咗英超球會首位華人班主後，即刻出手將坐咗伯明翰主席位12年嘅大衛．高特（DavidGold）（圖）逼走，個方法好簡單，就係叫佢唔使做主席，有人幫佢做，就係泓鋒執董、楊生響泓鋒嘅頭馬許浩略，至於黃金兄你就做副主席啦，咁高特當然唔肯，話自己可以繼續做落去，但楊班主一啲情面都冇得傾，咁黃金先生只好下堂求去。<br>楊生即刻透過佢早已安插響伯明翰嘅副主席（香港反黑組前高級督察）彭彼德（PeterPannu）發出一封電郵通知全世界，除咗話好多謝黃金先生歷年為伯明翰做咗咁多貢獻外，仲講到明畀唔到個主席位佢做，因為個位經已畀咗許浩略，既然黃金接受唔到做副主席，咁就惟有分手囉。黃金先生其實應該明白，商業足球係咁現實o架啦，東家唔打咪打西家囉。</p></body></html>