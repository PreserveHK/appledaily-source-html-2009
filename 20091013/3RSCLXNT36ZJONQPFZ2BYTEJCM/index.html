<html><header><meta charset="utf-8"><title>馮仁昭四圍超：古巨基養子長大成人 - 馮仁昭</title></header><body><h1>馮仁昭四圍超：古巨基養子長大成人 - 馮仁昭</h1><p>古巨基噚日接受商台電話訪問，分享助養16個小朋友嘅心得，佢話96年開始助養第一個囝囝係蒙古嘅小朋友，一眨眼近20年，基仔話囝囝已經長大成人。對於舊公司金牌最近好混亂，基仔只係話：「希望已有新去向嘅歌手各樣順利，舊同事都樣樣順利啦。」至於傅穎同金牌嘅糾紛，佢就話：「佢哋會解決到嘅。」</p></body></html>