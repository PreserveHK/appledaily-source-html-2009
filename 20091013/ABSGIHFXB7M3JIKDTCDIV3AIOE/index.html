<html><header><meta charset="utf-8"><title>窩輪搏擊：18596伺機炒一轉 - 俊樺</title></header><body><h1>窩輪搏擊：18596伺機炒一轉 - 俊樺</h1><p>上禮拜港股嘅走勢好靚，不過升近阻力位，股民又轉觀望，噚日現貨成交奀得可憐，連450億元都唔夠，恒指低收21299，跌咗200點。<br>現貨收市後，期指挾上21415收市，高水過百點，成交細嘅市況都係俾大戶玩晒，冇乜方向。A股整固加埋日股噚日放假應該係市靜嘅原因。<br>阿里巴巴C輪18596：阿里巴巴（1688）昨收19.20元，升0.4%。股價喺50日線樓上整固咗4日，隨時踢上去試20.60元，破位睇22.50元，可以諗吓隻C輪18596。<br>隻輪現價31仙，2010年3月26日到期，行使價21.60元，溢價28.6%，引伸波幅76.6%，有效槓桿3.2倍，正股升上22.50元，18596睇50仙，如果正股跌穿18元，就沽咗隻輪止蝕。<br>俊樺</p></body></html>