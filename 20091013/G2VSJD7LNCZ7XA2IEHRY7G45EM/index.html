<html><header><meta charset="utf-8"><title>中環在線：小賭王少年始知有四房人 - 李華華</title></header><body><h1>中環在線：小賭王少年始知有四房人 - 李華華</h1><p>賭王何鴻燊有16個仔女，有個咁勁嘅阿爸你估係咪好開心呢？CNN最近訪問二房大仔何猷龍，家庭、事業、爸爸……佢樣樣都講啲。</p><p>唔抗拒繼承父業</p><p>喺父蔭之下，本來可以輕鬆過活，但小賭王何猷龍就揀咗創業。2001年收購新濠博亞嗰陣，只係香港一件唔值錢嘅資產，佢用珍寶海鮮舫做平台，發展到今時今日嘅規模，佢亦強調自己同家族生意互不相干，「我係完全獨立，營運嘅公司同家族生意無關，所以響入面（家族生意），我係無任何角色。」不過，佢都承認自己係賭王個仔係有好多方便……<br>咁小賭王係點樣喺一個4房十幾口嘅大家庭入面成長嘅呢？佢話覺得好幸運嘅係，細個嗰陣都唔太覺得有其他幾房人嘅存在，直至佢步入少年時先知道。雖然家族超大棚人，但唔會成日搞大型家庭聚會，對佢嚟講，佢嘅家庭只有爸爸、媽咪同埋幾個家姐細妹。<br>至於賭王入廠開腦搞到家都未搞掂，做仔嘅就話，老竇87歲做大型手術後係要一段時間康復，但班醫生就好樂觀，咁阿爸係咪已經定晒啲PLAN（計劃）畀佢哋繼承呢？小睹王咁講「我哋都唔知道……反正對我嚟講，最重要係新濠博亞嘅股東，但如果我可以同時兼顧照顧埋股東，咁我持開放態度……」well，三太同四太唔知收唔收到呢？<br>李華華</p></body></html>