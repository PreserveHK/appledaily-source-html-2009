<html><header><meta charset="utf-8"><title>Bling眼向淺看</title></header><body><h1>Bling眼向淺看</h1><p>品牌於秋冬都愛推出以閃為主的眼影組合，不過一盒多閃實難以掌握，加上技術不到家，唔靚不特止，更令閃粉周圍飛。今次搵來化妝師Jonathan教路兼示範，記住口訣：「先淺後深」，Bling眼無難度！<br><br>記者：郭佩韻　<br>Model：Sarah@Style、Mika@Starzpeople<br>Makeup：Jonathan@MODMakeup　<br>Hair：ZapTang</p><p>閃眼範圍勿太大</p><p>大部份多色閃眼影組合都分別有閃底珍珠色、深淺主色及自然色眼影，星級化妝師Jonathan話用法有序：「必先以盒內最淺色眼影開始，於整個眼窩打底，令之後上眼的顏色更出色。」另外，畫閃眼切忌貪心，以為範圍畫得越大就越閃，其實閃眼影部份畫得太大，只會令雙眼看來感覺浮腫，弄巧反拙。</p><p>閃金妝銀白眼頭</p><p>金色是秋冬至Hit顏色之一，Lancome新出眼影組合以四種深淺不同的金色組成，夠自然亦易控制，Jonathan話：「記緊在眼角位加強銀白色，有了銀色襯托，可令閃金眼妝更突出。」</p><p>秋色眼組合推介</p><p>秋冬大路顏色多以啡、黑、灰為主，不過今年潮流加了不少紫色元素，如HR新出Palette，當中閃紫色上眼後近乎紫與灰之間，顏色自然且容易接受，是秋冬眼妝的不錯之選。</p><p>閃粉更見效果</p><p>想要更閃的效果，Jonathan推介用Pigment閃粉或Creamy眼影，不過Pigment會較難控制，建議用毛頭較鬆的眼影掃，掃時逐下印閃粉，切忌重複來回掃，否則閃粉全面飛，弄污底妝。</p><p>查詢：<br>Chanel（28101083）　<br>Lancome（21968321）　<br>HR（28314674）　<br>Kose（25063000）　<br>ShuUemura（25721694）　<br>M.A.C（25771368）　<br>BobbiBrown（22658928）
</p></body></html>