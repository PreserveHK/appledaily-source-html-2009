<html><header><meta charset="utf-8"><title>魚缸暴炒族：大成糖業異動可吼 - 方星俠</title></header><body><h1>魚缸暴炒族：大成糖業異動可吼 - 方星俠</h1><p>十個牛皮九個淡，呢句似乎真係股海至理名言。如果散戶昨日有落場炒股，應感受到大市氣氛真係悶到叫人瞓着覺。大市全無炒賣氣氛，大家都唔想持太多貨在手，多數沽咗再算。港股下跌200點，幅度雖然唔算多，但呢種氣氛下，股友已冇晒戰意。</p><p>悶市中炒股想有甜頭，可行對策之一，就係要揀有成交嘅股份來炒，唔好見股就買。事關悶市最怕股份成交唔夠，冇上升動力，若有股份異動，則較容易吸引市場注視，成交量提升之後，入市短炒或有意外收穫。<br>大成糖業（3889）近期成交量漸見上升，昨日達314萬股，股價亦明顯造好，昨升3.7%，報收1.40元，或可視為升浪爆發前奏。雖然糖價近期由高位回落，但仍處於高水平，無疑係股價異動誘因之一，另外集團涉足牛肉銷售，亦是業務新亮點。技術上，後市只要升越1.50元，料進一步挑戰年內高位1.75元，不妨留意，入市後以1.20元止蝕。<br>方星俠</p></body></html>