<html><header><meta charset="utf-8"><title>窩輪搏擊：睇好新地敲17888 - 俊樺</title></header><body><h1>窩輪搏擊：睇好新地敲17888 - 俊樺</h1><p>花旗股市繼續炒上，標普再創一年新高，家投資者等緊道指試10000關，美股業績比預期好，股民信心大咗，道指要破10000關應該冇問題，問題係可唔可以喺高位企穩。<br>港股昨日反彈，最多升過300幾點，收市升幅雖然收窄，但係向上勢頭冇變，可繼續睇好。<br>新地C輪17888：新鴻基地產（016）昨收115.80元，跌0.7%。股價喺現水平橫行咗幾日，10日線上破20日線，隨時有反彈，上望128元，可以諗吓隻C輪17888。<br>隻輪現價18.2仙，2010年5月31日到期，行使價114元，溢價14.1%，引伸波幅50.5%，有效槓桿3.7倍，正股見128元，17888睇25.9仙，正股跌穿110元，就沽咗隻輪止蝕。<br>俊樺</p></body></html>