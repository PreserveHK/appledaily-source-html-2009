<html><header><meta charset="utf-8"><title>隔牆有耳：任達華、任達榮拍住上 - 李八方</title></header><body><h1>隔牆有耳：任達華、任達榮拍住上 - 李八方</h1><p>眾所皆知，影星任達華係現任警隊「二哥」任達榮嘅親細佬，早排警隊同道路安全議會推出「3C好司機運動」，身兼道路安全議會主席嘅任達榮要參與宣傳活動，任達華亦罕有咁親身捧阿哥場，落力幫阿哥宣揚道路安全訊息，最新一期《警聲》有任氏兄弟合照，大show兄弟同心。<br>警隊呢期似乎鍾意搵明星幫手，警隊人事服務及職員關係科邀請「肥媽」做嘉賓，下月13日舉行一場「肥媽笑談快樂家庭」講座，與警員同家屬分享管教子女技巧、面對逆境心得同親子入廚樂等，肥媽社會閱歷深厚，八方相信佢勝任有餘，以佢嘅說話技巧，相信o靚模周秀娜喺科大被人問到口啞啞場面斷唔會發生。</p></body></html>