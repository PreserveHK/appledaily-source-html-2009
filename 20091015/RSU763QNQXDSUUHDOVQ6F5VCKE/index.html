<html><header><meta charset="utf-8"><title>Smart峯撐場　1GHz最速</title></header><body><h1>Smart峯撐場　1GHz最速</h1><p>F1會諗起極速1級方程式賽車，而Acer這部新機neoTouch，之前就係叫F1！原來佢個大腦用上一粒時脈達1GHz嘅處理器，可將巿面上手機完敗，用家可感受到跑車同大巴速度嘅分別！<br><br>記者：許福合　<br>攝影：陳盛臣</p><p>旗艦高規格</p><p>WM手鐖一向被人彈得最多係反應慢、操作慢，所以換粒極速處理器，對整體使用感觀最有幫助，neoTouch使用嘅Qualcomm82501GHz，在手機界算係一粒非常高檔處理器，而工作時脈可以去到1GHz，配搭起最新《WindowsMobile6.5》，實在讓被WM嚇怕嘅人都會為之一亮，所以在近期新機之中亦相當注目。究竟1GHz有幾快？現時巿面上WM手機，好多都不超過533MHz，用起上來自然係爽快好多。而開機之後，都有足夠記憶體使用，ROM就有512MB左右，而RAM亦有256MB，可讓軟件運行順暢好多。</p><p>3.8吋大芒</p><p>除咗有粒CPU快，neoTouch外表亦好得體，薄身機型，摸上手觸感不俗，而機面並無實體按鍵，屏幕下方都係使用觸控按鍵，再無之前呆板兼笨重嘅感覺。屏幕用到3.8吋WVGA，可以手指或Stylus操作，因為處理器夠強，軟件啟動速度非常快。而機背會見到500萬像素鏡頭，有LED閃燈，試拍時有如用緊數碼相機，畫面唔會窒，對焦快，玩Snapshot夠晒用喇。</p><p>Smart峯試機</p><p>林峯揀手機都係外表行先，大讚neoTouch黑色機身，夠型格，貴氣十足，仲話襯衫容易。</p><p>Profile</p><p>處理器：Qualcomm82501GHz<br>操作系統：WindowsMobile6.5<br>記憶：512MB（ROM）/256MB（RAM）<br>網絡：GSM850/900/1800/1900/7.2MbpsHSDPA<br>功能：500萬像素鏡頭、藍芽2.1、WiFi、3.5mm耳機插頭、microSD卡<br>時間：5小時（通話）/400小時（備用）<br>屏幕：3.8吋WVGA<br>體積：118.6×63×12mm<br>重量：130g<br>查詢：1010（28881010）</p><p>同場加映：E200操作直接</p><p>beTouchE200都係採用《WM6.5》，講求操作簡單直接，將機蓋往上推就會見到數字鍵盤。屏幕大小為3"，可以觸控屏幕操作，而屏幕下方亦有十字鍵操控。</p><p>E100/101入門級
</p><p>有黑色同白色機身嘅beTouchE100同E101，雖然屬入門級別，不過都係用《WM6.5》，而3.2"屏幕仍可有觸控手寫功能，不過相機功能就較普通，只有300（E101）及200（E100）萬像素，亦無自動對焦。</p></body></html>