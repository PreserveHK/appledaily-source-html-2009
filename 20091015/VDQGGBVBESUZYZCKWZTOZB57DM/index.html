<html><header><meta charset="utf-8"><title>窩輪搏擊：交行破位吼18121 - 俊樺</title></header><body><h1>窩輪搏擊：交行破位吼18121 - 俊樺</h1><p>過去幾日港股喺20日線樓上整固，噚日終於有動靜，踢高419點收市，報收21886，差些少就可以突破22000關，睇啲重磅股嘅走勢，破關應該唔成問題。<br>花旗家陣等道指突破10000關，睇嚟都係時候破位。油價越升越有，油股跟炒有得諗。<br>交行C輪18121：交通銀行（3328）昨收10.16元，升2.9%。不但日線圖走勢靚，連周線圖都有突破，上望11.80元，可以諗吓隻C輪18121。<br>隻輪現價20.4仙，2010年5月3日到期，行使價8.88元，溢價7.4%，引伸波幅42.4%，有效槓桿3.5倍，正股升上11.80元，18121有機見33.4仙，有6成幾升幅，如果正股跌穿9.60元，就沽咗隻輪止蝕。<br>俊樺</p></body></html>