<html><header><meta charset="utf-8"><title>創意大閘蟹私房菜</title></header><body><h1>創意大閘蟹私房菜</h1><p>望到頸都長，終於等到中秋節後，肥美大閘蟹出籠的季節。囍宴私房菜名廚JackyYu今年也來湊熱鬧，首次推出大閘蟹Menu，8道菜連甜品及雞尾酒的菜式，創意十足。每人一隻足六両清蒸大閘蟹，啖啖鮮甜嫩蟹肉，蟹膏香氣四溢，更有Jacky精心設計的魚花似玉，將新鮮石斑肉剁成魚膠，砌成玫瑰花形狀，慢煮後淋上鮮拆蟹粉汁，魚肉嫩滑多汁配上蟹粉，鮮味大大提升。每道蟹粉中間夾着幾款消滯驅寒的食品，包括清甜帶辛的沖繩黑糖老薑茶、富香草清新的金不換雪葩等等，幾道小吃令人食完整個大閘蟹餐亦毫不膩滯。「不時不食．私房大閘蟹宴」由即日起供應，每位$628（4位起），須預先訂座。</p><p>魚花似玉</p><p>相當費心機的菜式，將石斑魚肉剁成魚膠切成玫瑰花狀，慢煮魚肉清甜嫩滑，淋上蟹粉汁鮮香十足。</p><p>金銀帶子蟹粉糯米飯</p><p>蟹粉拌糯米放於荷葉內蒸，放上鮮帶子及瑤柱，啖啖海鮮精華。</p><p>腐皮蟹黃卷</p><p>蟹粉加入雞湯同熬，再以皮蛋、腐皮裹起來炸，鬆脆香口，汁液充足。</p><p>囍宴．廚藝（25756966）<br>地址︰灣仔灣仔道83號3樓</p></body></html>