<html><header><meta charset="utf-8"><title>G.E.M.衫Jam鞋　孖咇成人禮</title></header><body><h1>G.E.M.衫Jam鞋　孖咇成人禮</h1><p>Skechers原是美式Slang，代表坐不定和充滿活力的人，一聽就知和G.E.M.——"GetEveryoneMoving"（鄧紫棋）的名字不謀而合。加上明年是Skechers18周年，找來剛剛18歲的G.E.M.做代言便最好不過。<br><br>記者：陳諾堯　<br>攝影：陳盛臣<br>Makeup：Jan@Annie.G　<br>Hair：Morris@Privatei<br><br>G.E.M.成人禮收到同樣18歲的波鞋，即睇佢點樣大癲大廢。</p><p>18歲成年有酒飲</p><p>眼見抱病在身的G.E.M.仍然十分專業，要活力有活力，要正經有正經，相信她真是大個女了。性格開朗的她，同樣十分樂天，「好開心終於18歲，以前個個祝酒都有得飲，係我無得飲之餘，仲攞走埋我隻杯，好陰功！早兩個月生日，最開心Skechers出了對G.E.M.Star送畀我做18歲禮物。另外公司都送了一個G.E.M.的車牌給我，但就要等我有車牌先至會註冊，屋企人又幫我換過晒新傢俬，所有東西都好Refreshing！」</p><p>Skechers白色風褸$599、Skechers黑色PrintTee$299、藍色牛仔短裙（Stylist'sOwn）、Metallic銀色SLogoPlatform波鞋$599</p><p>Skechers黑×桃紅長袖PrintHoodie$399、黑色牛仔短裙（Stylist'sOwn）、黑色MetallicLeggings（Stylist'sOwn）、桃紅×黑色雪靴$699</p><p>冬季轉形象出暖靴</p><p>上年冬天買齊五對不同顏色的羊毛靴，看來今個冬天都一定夠着有餘。但是雪靴款就一對都無，Skechers新出的雪靴只是700元的確化算，最重要是真的能保暖，因為對靴本身外形較臃腫，若本身是小腿較粗的最好不要越級挑戰，着毛毛或織冷長靴好過，起碼有得遮兼且夠暖！</p><p>Skechers綠色星星圖案長身Hoodie$499、米色織冷毛毛長靴$699</p><p>玩埋少女味MaryJane</p><p>婆仔款鞋好似MaryJane系列就最易Carry，着褲着裙都襯到，唔會着到小腿粗，又唔似得平時好平底的婆仔款般難行。因為Skechers鞋款出名鞋底好行得舒服，睇落平底實質都有少少踭，最好就是多色多款，好過那款彩色膠鞋，通街都有冒牌又易同人撞。</p><p>功能鞋健步如飛</p><p>Shape-ups個樣可能未算吸引，但着上腳就知是兩回事，G.E.M.就話舒服到好似無着鞋一樣，踩在地上感覺好像軟沙，仲可以順便增高。最重要是Shape-ups有高船形斜體的動力鞋底，配合特製軟墊好輕好舒服，仲可以收緊和鍛煉肌肉，着得多對腳一定會Firm，有全方位健美效果，行起路來都優美些！<br><br>Skechers黑色橫間袖短身Zip-upHoodie$459、Skechers米色長袖PrintTop$359、黑色三個骨褲（Stylist'sOwn）、米色×灰色Shape-ups健步鞋$899</p><p>加船踭變高妹</p><p>早前記者都有為大家介紹過船踭Sneakers，今季就有多個品牌都出了Wedge波鞋，實在是有型兼舒服。個子小的就更加要留意，着對有Platform的波鞋，總比平底的好看，記者推介黑色漆皮那款，黑色最大路，但又有銀色搭夠好易Mix&amp;Match。</p><p>查詢：Skechers（24858800）<br>沙田新城市廣場1期5樓535號舖
</p></body></html>