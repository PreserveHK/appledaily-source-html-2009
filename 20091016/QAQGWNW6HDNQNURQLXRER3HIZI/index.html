<html><header><meta charset="utf-8"><title>窩輪搏擊：招行勢強炒17797 - 俊樺</title></header><body><h1>窩輪搏擊：招行勢強炒17797 - 俊樺</h1><p>道指前晚終於突破10000關，但只高出15點，可唔可以企得穩10000關仍要觀望，噚晚花旗公佈消費物價指數，又有花旗集團同高盛公佈業績，對個市有好直接嘅影響。<br>港股噚日差1點收唔到22000，不過氣勢仍好好，繼續炒上唔難，內銀股走勢越嚟越靚，可以炒吓相關C輪。<br>招行C輪17797：招商銀行（3968）昨收18.78元，升2.8%。股價喺18元水平整固咗好耐，噚日大成交炒上，10日線升破20日線現黃金交叉，短線目標21.50元，可以諗吓隻C輪17797。<br>隻輪現價22.5仙，2010年2月17日到期，行使價18.88元，溢價12.5%，引伸波幅51.9%，有效槓桿4.6倍，正股見21.50元，17797睇40仙，正股跌穿17.80元，就沽咗隻輪止蝕。<br>俊樺</p></body></html>