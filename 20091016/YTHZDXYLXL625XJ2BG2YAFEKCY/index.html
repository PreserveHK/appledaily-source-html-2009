<html><header><meta charset="utf-8"><title>中環在線：叱咤華爾街30載刁王猝逝 - 李華華</title></header><body><h1>中環在線：叱咤華爾街30載刁王猝逝 - 李華華</h1><p>叱咤華爾街逾30年嘅一代「刁王」，中小型美國投資銀行LazardLimited嘅CEOBruceWasserstein噚日突然病逝，享年61歲，暫時未確認死因，但佢一向心律不正，本周初再次入院，病情曾經好轉過，最終都係回天乏術，令人惋惜。</p><p>處理併購總額近兩萬億</p><p>呢位傳奇人物身家高達20億美金（約156億港銀），喺華爾街三十幾年，處理過逾千宗併購活動，涉及金額達2500億美元（1.95萬億港元），最近仲有份過「橋」卡夫收購吉百利，之前又有份促成時代華納同埋大摩收購經紀行DeanWitter多項轟動全球嘅交易。<br>但講到破晒紀錄嘅一役，肯定係1989年私募基金KKR惡意收購食品及煙草公司RJRNabisco一案，當時KKR同另一買家不斷鬥出高價，結果以331億美金鍊贏埋單，如果唔計通脹嘅話，呢筆巨款至今高踞併購金額嘅榜首。</p></body></html>