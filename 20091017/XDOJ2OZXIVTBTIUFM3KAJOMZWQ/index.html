<html><header><meta charset="utf-8"><title>頑石點頭：天龍硬市民 - 藍鑽石</title></header><body><h1>頑石點頭：天龍硬市民 - 藍鑽石</h1><p>煲呔一身蟻，我呢個無謂人踩多腳係多此一舉，但聽過佢言論、睇過佢嘴臉，實在不吐不快。最令人唔舒服嗰句，當然係叫人買樓咪揀擇，仲有好多4,000蚊呎嘅單位揀，唔通叫大家搬晒去新界住咩？我相信嗰位打電話去質疑佢嘅女醫生，唔係煲呔暗指咁大想頭，而係以時間比較，點解以前同樣條件買到好樓，家陣唔得。呢個係生活質素轉差嘅指標，作為首長唔能夠設法改善市民生活質素，又唔明人問乜，可笑可悲。建議佢學溫總，有錯就勇於承擔，大將風範此中尋。<br>煲呔對市民唔好，我都對「市民」唔好。講嘅係睇好全南天龍主場贏大田市民，市道唔好，主W有1.65倍，中就收貨啦。<br>藍鑽石<br><br>近5場往績：LWWWL<br>主客和：全南天龍勝<br>心得：做「市民」嘅有排捱</p></body></html>