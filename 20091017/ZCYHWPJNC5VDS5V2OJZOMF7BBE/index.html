<html><header><meta charset="utf-8"><title>兒童餐具　唔好色</title></header><body><h1>兒童餐具　唔好色</h1><p>民以食為天，BB也不例外。別以為他們只飲奶粉食糊仔就好簡單，為免對身體有害，除食物本身，食具都要嚴選。兒科醫生建議選純色餐具，切忌如其他BB用品般過份繽紛。巿面還有不少新產品，都令寶寶進餐更安全方便。<br><br>記者：林佩婷<br>攝影：王文忠<br>Model：AydenTesar、Stephanie</p><p>功能餐具<br>固定位置</p><p>EZEEREACH餐具套裝，不但碗仔有吸盤，就連匙、叉都有橡筋吸盤連實枱面，唔怕打翻。<br>原價$138<br>特價$118/d</p><p>防滑分隔</p><p>MATE防滑餐墊餐盤，軟膠防滑物料唔怕撞，還可將食物分類。當媽咪拎起純白色餐盤時，底盤餐墊即呈笑臉。<br>原價$210<br>特價$168/d</p><p>環保粟米碗</p><p>利用粟米作材料製成的兒童餐碗，夠晒環保安全。<br>$99兩隻/e</p><p>隨意扭曲</p><p>Papagino變曲柔軟叉匙，可按不同小朋友的手勢而扭曲調校，左撇子亦合用。<br>各$45/f</p><p>學習筷子</p><p>Combi學習筷子讓小孩更易掌握正確手勢，待大個仔後更可將輔助器拆走。<br>$64/c</p><p>消毒收納<br>節省空間</p><p>SPLASH清洗晾乾盤，置頂軟毛刷可洗奶樽，兩層板方便同時存放奶樽、水杯、奶嘴等配件，最底層則用來盛滴水，既慳地方又整齊。<br>原價$399<br>特價$238/d</p><p>內置刻度</p><p>chuchubaby迷你奶瓶收納箱除可作收納用外，內有刻度顯示，還可注入消毒藥水作清潔容器之用。<br>$130/b</p><p>加映外遊餵食</p><p>去街街都要煩開餐？Lindam外遊餵食套裝，不但可快速暖奶，奶瓶座有夜光燈方便晚間使用。最特別是可拆式的冷藏器，儲存食物保冷約8小時，帶食物出門亦不怕易變質。<br>$539/a</p><p>一歲大個仔　食自己</p><p>中國人飲食文化主要使用筷子，可現代父母心態比較緊張，驚小朋友唔識用，但兒科醫生張傑提議，其實約一歲左右就可以開始學習使用餐具。選擇上，一般小童用品最常見的一個賣點就是標榜色彩繽紛，用以刺激眼部及吸引小孩注意。不過，放諸餐具使用上，張傑醫生就提議盡量使用純色餐具。</p><p>「選購餐具最簡單係搵大牌子，質素都有一定保證。父母要注意嘅反而係色彩唔一定要繽紛，因餐具始終係放食物，洗得多有機會甩色，其實正常純色就OK。至於奶樽，其實一歲之後都唔使烚得咁勁，合理地洗乾淨已可以。」另外，選擇時亦要留意餐具是否配合幼童的短小手形，首選軟膠或環保用料，市面上更有不少為他們度身訂做的學習餐具，家長也可選購一些方便的消毒收納用具加以配合，令寶寶進餐變得更輕鬆安全。</p><p>a.荷花親子中心（26283818）<br>b.博朗有限公司（23686288）<br>c.Combi（26771711）<br>d.童夢國度（29049868）<br>e.OrganicBaby（28826328）<br>f.city'super（23758222）
</p></body></html>