<html><header><meta charset="utf-8"><title>買AV送10小時免費泊車</title></header><body><h1>買AV送10小時免費泊車</h1><p>踏入年尾，大家嘅購物慾例牌開始旺盛，再加埋買嘢有着數，進一步令慾望升溫，所以早前時代廣場推出嘅「買AV送10小時免費泊車」優惠就因反應熱烈決定加推。即日起至10月31日，凡於時代廣場購買任何AV產品，就有機會獲得10張各1小時嘅泊車券，每次最多可使用3張，仲係不限時段。可以免費安頓好部車，購物就更痛快啦！記住係數量有限o架。<br><br>記者：黎頌詩</p><p>優惠期：即日至10月31日<br>查詢：21188900</p></body></html>