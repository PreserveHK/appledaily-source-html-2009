<html><header><meta charset="utf-8"><title>Kary唱各行各路耐人尋味</title></header><body><h1>Kary唱各行各路耐人尋味</h1><p>金牌大風人事變動掀起連串是非，近日有傳吳雨霏（Kary）因伯樂黃柏高（Paco）失勢而有意離巢，但當事人例牌否認。前晚Kary舉行迷你音樂會時，致謝辭時首先多謝Paco，她還選唱一曲《各行各路》，直言分開未必是壞事，擺明憑歌表白。</p><p>自從金牌大風人事變動後，不少藝人如楊愛瑾及傅穎（Theresa）相繼離開另謀高就，近日再傳吳雨霏因為伯樂黃柏高失勢，也意興闌珊有意離巢。前晚Kary在九展為Neway演出迷你音樂會，當中只有小肥及at17的Ellen捧場，同公司的RubberBand則上台和Kary夾歌。</p><p>感謝Paco提攜</p><p>Kary唱出《各行各路》，她似是略有所指說：「其實呢啲係好個人嘅事，分開未必係唔好，可能有更好回憶。」接着Kary唱出Cookies年代的《最後一塊》時更表現感觸。Kary致謝辭時首先多謝Paco，她說：「雖然家冇合作，但冇佢就冇我，我家個名都係佢畀我。」之後她才多謝高層陳輝虹及公司。<br>Kary坦言和鄧麗欣（Stephy）相識7年已是深交，對於近日有傳Stephy逼她離開，Kary笑了幾聲並表示絕不相信。問到首個多謝Paco會否擔心公司不悅？Kary說：「相信公司唔會，我係一個重情嘅人，雖然大家（指Paco）冇合作，但我真係多謝佢。」</p><p>傅穎新片待上</p><p>此外，Theresa與棒棒堂主演的《武動青春》因與金牌大風的合約糾紛導致影片取消香港映期，但監製Paco昨日否認說：「冇人講過香港唔上呢部戲，只不過因為內地映期改喺出年初，香港映期仲要同院線傾吓。」對於有指明年他會離開金牌大風另起爐灶及拉隊走人，Paco說：「目前我冇離開金牌大風意向，從來冇諗過要拉隊走。」<br>採訪：卓寶花、林妃<br>攝影：黃文成</p></body></html>