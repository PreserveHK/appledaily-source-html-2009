<html><header><meta charset="utf-8"><title>Baby漫遊agnèsb.基地賞花覓食</title></header><body><h1>Baby漫遊agnèsb.基地賞花覓食</h1><p>法國時裝品牌agnèsb.去年在中環ifc開設全球唯一一站式旗艦店LaLoggia，主持人Agnèsb.也專程來港主持大局。為慶祝LaLoggia下月一歲生日，品牌多條副線將推出一周年限量品，包括Fleuriste限量黑色暗花bearbear、VOYAGEtotebag、BIJOUXTheOne頸鏈，現由b.迷Angelababy與大家分享LaLoggia生日的喜悅。</p><p>法國時裝品牌agnèsb.全球唯一一站式旗艦店LaLoggia，有齊Femme、Homme、SPORTb.、VOYAGE、BIJOUX、Fleuriste及DELICES，為慶祝LaLoggia的1歲生日，下月推出限量品。</p><p>送花搭熊仔</p><p>Angelababy日前置身充滿歐陸情懷的LaLoggia，已感興奮，她說：「開幕時我都有出席，真係不經不覺咁快又一年。今次推出一系列限量品，我覺得好特別，totebag夠環保、bearbear都好得意，因為我好鍾意收到花，如果男仔送花畀女仔，加一隻bearbear會更加浪漫，無論女仔幾多歲，都會鍾意收到。」<br>極愛吃甜品的Baby對於一周年推出的餐單與minicake尤其喜愛，她說：「我好鍾意食蛋糕，一食就會好開心，下個月我有個朋友嘅家姐會喺呢度舉行婚宴，我都會出席，我經常都會嚟呢度食飯，同朋友嚟，又靜又靚、有情調，好舒服。」<br>問到Baby的婚禮，她想了想後笑說：「我諗一定要有白色婚紗，希望浪漫啲，之前見到徐子淇去澳洲結婚自己又諗過去，之後Kelly（陳慧琳）結婚時又想好似佢咁，結婚嘅嘢我諗住26歲後先再諗，家仲有6年時間玩。」</p><p>鍾情AB配</p><p>Baby早於學生時代已認識agnèsb.，加上品牌與她的英文名字十分接近，令她大感有趣，她說：「我鍾意佢哋啲嘢好簡約、精緻，加上佢哋又係有A、B兩個字，同我個名一樣，所以我都有買佢哋一啲相關嘅服飾，好似有一條AB字嘅belt，我又特別鍾意佢地嘅頸鏈、飾物，因為好易襯。」
</p><p>星級限量版</p><p>agnèsb.的輕便手袋與配飾向來深受女士愛戴，VOYAGE與BIJOUX在今個冬季有多款亞洲限定版，並將於下月推出。VOYAGE的polkadotfancy、鮮艷的桃紅、藍或黑色圓點手挽袋，配襯清新活潑的圓點與b.logo圖案裏布、星星形拉鏈扣，嬌小可人。<br>至於BIJOUX系列的Carols與SparklingShine配飾，以品牌經典的星星和b.logo為設計靈感，鑲上彩色閃石，活力迷人。</p><p>採訪：LawWaiMan<br>攝影：ChanChiLam<br>化妝：CandyLaw<br>髮型：CarrChengof<br>P.O.PHairdressing、AssistbyAlex<br>場地提供：LaLoggia（ifcmall）</p></body></html>