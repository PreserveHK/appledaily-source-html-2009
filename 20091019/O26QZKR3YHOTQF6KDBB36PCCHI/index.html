<html><header><meta charset="utf-8"><title>HP偷步　Win7駕到</title></header><body><h1>HP偷步　Win7駕到</h1><p>《Windows7》今個星期就會推出，作為傳統電腦大廠，HP對《Win7》反應當然特別快，日前更公佈全線《Win7》機種，其中較搶眼就有新機ENVY15，機身外形與MacBook都有幾分相似，但內置《Win7》，小心出街，隨時與Mac友撞機。<br><br>記者：許福合<br>攝影：王文忠</p><p>ENVY15<br>扮MacBook
</p><p>Bosco在等入廠拍劇時，都係靠用電腦消磨時間，Win7配ENVY15就啱佢用。若然遠望一眼，ENVY15仲可能誤認為係MacBook㖭！不過走近睇就會分辨出來，機身外殼同手枕位都刻滿圖案，好符合HP近期喜愛在機身「畫公仔」嘅風格。機身因為只有1吋薄，想當然唔可以裝得落光碟機，而重量為2.35kg，以佢15.6吋大芒來講，意外地輕身。系統會用Professional版嘅《Win7》，使用Corei7四核心處理器，配8GBDDR3記憶體，唔夠用的話仲可以加到16GB！更少見嘅係用RAID0行兩隻160GBSSD硬碟，同時兼顧到速度同穩定性，咁仲唔夠誇張的話，仲有具備1GB獨立顯示記憶嘅ATiMobilityRadeonHD4830顯示卡，玩遊戲睇Blu-ray都夠晒用。</p><p>Profile</p><p>處理器：IntelCorei7<br>處理器（1.73GHz/8MBL2Cache）<br>記憶體：8GBDDR31066MHz<br>硬碟：320GBSSD硬碟（160GB×2）<br>顯示卡：ATiMobilityRadeonHD4830（1GB獨立記憶體）<br>光碟機：外置Blu-rayROM（具雙層DVD燒錄）<br>電池：6Cell鋰電<br>操作系統：Windows7Professional（64bit）<br>體積：380×244×26.5mm<br>重量：2.35kg<br>查詢：HP（800938833）</p><p>ProBook5310m10秒收信</p><p>ProBook5310m一副行政人士Look，事實上佢機身只有0.93吋薄，着西裝拎住都夠晒型仔。13.3吋HD級屏幕，硬碟有320GB容量，系統當然亦係最新嘅《Windows7Professional》版。功能亦比較特別，可以不用進入《Windows》，就可以開《Outlook》收發電郵，亦可以更改到行事曆、Task及聯絡人等資料，過程都係只需10秒，心急人用就啱晒！出街最怕撞親硬碟，損壞資料，內置3DDriveGuard，遇到震盪時，可以暫停硬碟讀取，資料就更有保障。</p><p>Profile：</p><p>Core2DuoSP9300、<br>2GBDDR3、320GB硬碟、13.3吋、《Windows7》Professional</p><p>Paviliondv8娛樂型</p><p>擁有巨芒18.4吋屏幕，玩高清1080p當然唔少得，而為咗襯起個巨芒，亦內置有Blu-ray光碟機，加上個HDMI1.3b輸出及SRS環迴音效，完全係高清電腦嘅格局。</p><p>Profile：</p><p>Corei7處理器、4GBDDR3、1TB硬碟、18.4吋、WindowsHomePremium</p><p>Win7焦點</p><p>《Windows7》作為新一代視窗，新功能自然多多，要講功能真係講唔晒，不如先睇睇佢有咩焦點功能！</p><p>Aero一點即清</p><p>只需點擊桌面右下角，已開啟嘅程式就會變成透明，可以即時見清桌面，方便搵嘢。</p><p>玩Multi-Touch</p><p>《Windows7》直接提供TouchScreen，只要硬件配合，甚至可使用Multi-Touch，放大、縮細等功能都可直接在屏幕上操作。</p><p>Aero對齊視窗</p><p>有時視窗開得太多，會好雜亂，其實只要用滑鼠向左右各拉一下，文件就會自動對齊。</p><p>預覽縮圖</p><p>將滑鼠移到圖示上方，就會見到程式所開啟嘅每個視窗嘅縮圖，若再將滑鼠移到縮圖上，更會見到全屏幕預覽。</p></body></html>