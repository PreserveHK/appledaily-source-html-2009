<html><header><meta charset="utf-8"><title>陳豪宣傳遲大到</title></header><body><h1>陳豪宣傳遲大到</h1><p>無綫劇集《天與地》一眾演員昨日在將軍澳電視廣播城開鏡拜神，一身街坊裝的陳豪姍姍來遲，原來他忙到不記得開鏡拜神一事，他說：「遲到真係唔好意思，我噚晚亮燈之後就拍嘢拍通宵，返到去瞓咗一陣個助導打嚟問我到未，我仲問佢到乜嘢，我真係唔記得咗，唉！劉三好有三好，我頭先有三急，就係心急，個司機幫我急，同埋尿急，頭先我尿急都唔屙就過嚟。」</p><p>佘詩曼拂袖而去</p><p>佘詩曼在《天與地》跟陳豪、黃德斌都會有感情線，她說：「不過我係會選擇友情放棄感情。」那今次虛構劇情是否就像現實中的佘曼詩？阿佘即刻停止話題，然後拂袖而去，她說：「我生活好開心，多謝，拜拜！」<br>邵美琪今次在劇入面跟陳豪一對，不過她卻擔心要跟陳豪拍親熱戲，她說：「因為佢喺劇入面係要有鬚，話我鍾意佢有鬚，到時佢可能要黐鬚，同佢到時要拍親熱戲就可能唔係幾好。」<br>採訪：楊潔雯<br>攝影：彭琮然</p></body></html>