<html><header><meta charset="utf-8"><title>難過電 - 陳也</title></header><body><h1>難過電 - 陳也</h1><p>特首不是省油的燈，他的親家是慳電的膽，拉上補下，原以為天作之合。但這回慳家不成，落入私相授受的嫌疑中，證明做電燈膽從來要量力而為，做慳電膽也一樣，否則民怨爆燈，政府領導層被市民柴台叫「慳D」的日子，不會遠了。<br>慳電膽以P字牌為首的那些貨種，到底名能否副實，消委會未必醒得過用家，市民只要對比一下，買一隻慳電膽要多少錢（朋友剛從美國回來告之，那邊賣同樣P牌慳電膽，是十美元四隻，還經常大減價促銷），耐用程度如何，電費慳了多少，以這些家居數據，細心分析，發覺轉用慳電膽，未必有效降低電費。家常最耗電的是冷氣機乾衣機和暖爐，燈膽慳電與否，對賬單定局影響不大。消耗慳電膽而又未能解決安全堆填的環境污染問題，政府這種隻眼開隻眼閉做法，的確不尋常，難道真是睇特首面色辦事，不敢向慳電膽券這樣騎呢的建議提出異見？是曾特首隻手遮天，抑或下邊汲汲於奉迎實行少說話少錯少背鑊？<br>曾特首的前任因為腳痛落台，曾特首這一次按錯燈掣，親家曝了光，正一好慳唔慳。而慳電膽做了頭版主角後，你發覺每一款慳電膽的設計，都醜樣到無倫；無論它怎樣射住你照起你示愛，都是超難過電。</p></body></html>