<html><header><meta charset="utf-8"><title>窩輪搏擊：恒地未升完博18480 - 俊樺</title></header><body><h1>窩輪搏擊：恒地未升完博18480 - 俊樺</h1><p>花旗股市繼續炒業績，道指升近100點，刺激港股噚日推上22384收市，地產股突然發威，新地（016）及長實（001）大升7%，睇埋啲成交，應該仲有唔細嘅上升空間。<br>大家見滙控（005）炒唔上去，可能有戒心，但係睇滙控嘅走勢，應該係大戶遲啲推高大市嘅工具，要密切留意。<br>恒地C輪18480：恒地（012）昨收56.45元，升3.29%。啲樓賣得咁貴又去到貨，自然有追捧，短線目標睇63元，可以諗吓隻C輪18480。<br>隻輪現價92仙，2010年3月29日到期，行使價52元，溢價8.4%，引伸波幅47.9%，槓桿率6.1倍（有效4倍），正股升上63元，18480有機見1.39元，約有5成升幅，如果正股跌穿53元，就沽咗隻輪止蝕。<br>俊樺</p></body></html>