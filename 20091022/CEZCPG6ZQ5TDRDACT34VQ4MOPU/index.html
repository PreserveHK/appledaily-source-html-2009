<html><header><meta charset="utf-8"><title>肥仔獻殷勤惹禍Stephy爆新歡激嬲老婆</title></header><body><h1>肥仔獻殷勤惹禍<br>Stephy爆新歡激嬲老婆</h1><p>「金牌大風」一姐鄧麗欣（Stephy）前晚與「正印」男友方力申出席雜誌派對活動，對於有指她生日派對肥仔新歡獻殷勤護花，Stephy直言對他沒好感，還篤爆男方是已婚人士，報道刊出後他的老婆很嬲他。</p><p>金牌大風一姐鄧麗欣前晚由高層陳輝虹、「正印」男友方力申及梁漢文等護駕下，現身尖沙嘴帝樂文娜公館的雜誌派對活動。問到Stephy有報道她上星期生日派對，有肥仔新歡揸Benz獻殷勤，為保護她不惜醉酒駕駛撇甩記者，Stephy即劃清界線說：「佢唔應該醉酒揸車，都係一時大意，我同佢識咗好耐，佢結咗婚，唔會破壞佢家庭，加上我都唔鍾意肥仔。」</p><p>「我成日Hurt佢」</p><p>記者笑言她的言論十分hurt她的好友，她亦笑笑口表示：「我成日hurt佢，我哋好熟，我唔鍾意佢類型，同佢冇嘢，呢件事之後我都有發短訊畀佢，知佢老婆都嬲咗佢。」在旁的「正印」方力申亦笑言：「我都識得佢，幾年前的生日聚會見過。」對於指他與「情敵」鬥獻殷勤，他即表示：「唔會，我只會做gentleman嘅嘢，好似請食飯，唔會特別獻殷勤。」對於日前有指宿敵Theresa（傅穎）與棒棒堂的敖犬拍拖一事，事業愛情皆得意，Stephy即有骨地表示：「咁咪好，如果係嘅話。」</p><p>Paco避談餅女</p><p>此外，黃柏高（Paco）前晚到九展出席《潘作良》首映禮時再次否認離巢傳聞，並指自己將會全力發展金牌大風的電影，首要任務就是和邵氏合作的電影。對於Cookies四分五裂，Paco臉帶感慨說：「我唔方便回應，總之家係個新挑戰，明年會拍3、4部電影。」<br>採訪：羅慧敏、楊潔雯<br>攝影：羅慧敏、彭琮然</p></body></html>