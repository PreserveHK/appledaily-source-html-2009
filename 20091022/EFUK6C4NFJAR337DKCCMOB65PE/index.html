<html><header><meta charset="utf-8"><title>窩輪搏擊：玖紙破頂吼18399 - 俊樺</title></header><body><h1>窩輪搏擊：玖紙破頂吼18399 - 俊樺</h1><p>花旗股市回落，港股噚日都跌番些少，恒指連續5日喺高位橫行，等緊消息突破。<br>市傳金管局叫銀行收緊豪宅嘅按揭成數，話2000萬元樓上嘅豪宅只可以做6成按揭，傳聞雖未證實，不過諗真啲，呢個安排都唔會對樓市同地產股有負面影響，地產股後市繼續睇好。<br>玖紙C輪18399：玖龍紙業（2689）昨收12.08元，升4.3%。股價炒高兩日，成交大咗好多，技術呈突破，股價大落後，後市可看好，目標15元，可以諗吓隻C輪18399。<br>隻輪現價36仙，2010年3月19日到期，行使價9.80元，溢價10.9%，引伸波幅82%，有效槓桿2.5倍，正股升上15元，18399睇59.6仙，正股跌穿11元，就沽咗隻輪止蝕。<br>俊樺</p></body></html>