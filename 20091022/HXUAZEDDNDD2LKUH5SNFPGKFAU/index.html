<html><header><meta charset="utf-8"><title>與肥媽、葉麗儀開騷扮o靚模陳潔靈自嘲遲暮貨不對辦</title></header><body><h1>與肥媽、葉麗儀開騷扮o靚模<br>陳潔靈自嘲遲暮貨不對辦</h1><p>肥媽、葉麗儀和陳潔靈前晚在紅館舉行演唱會，除了大唱經典金曲外，更分享她們的愛情觀。她們又播了一張葉麗儀年輕時黑白照，陳潔靈笑說：「o靚模有嘅以前都有，只不過係經過時間問題先貨不對辦。」</p><p>肥媽瑪莉亞、葉麗儀和陳潔靈的演唱會「三個女人一個墟演唱會2009」前晚於紅館揭開序幕，她們邊唱經典金曲邊講時下熱門話題，當中包括o靚模，肥媽說：「男人由以前至今鍾意台灣、日本、韓國女人，到上網鍾意模擬女人。」</p><p>擺港女自拍甫士</p><p>葉麗儀則指有人喜歡攬枕，似乎影射周秀娜。肥媽續說：「我夠好攬啦，o靚模有嘅嘢我由細到大都有，仲要係真材實料。」此時現場播了一張葉麗儀年輕時的黑白照，陳潔靈說：「o靚模有嘅長頭髮、大眼瓜子口面，呢啲條件以前都有，只不過係經過時間問題先貨不對辦。」三人更示範o靚模十式，大擺時下港女的自拍甫士，引得全場觀眾哈哈大笑。<br>三人其後分享自己的經歷，早前受到喪夫之痛的陳潔靈提及自己對愛情的看法，她說：「我17歲開始好需要愛情，我曾經覺得緊要過事業、朋友甚至家人，我唔信激情會因為年齡而改變，我諗5、60歲時都會好激情。我亦都好鍾意凄美嘅愛情故事，我至今仍然覺得到7、80歲，我都會同感情角力、會愛得燦爛。」</p><p>肥媽被嗌肥婆：衰格</p><p>肥媽則稱演唱會門票十分搶手，有人曾出價4,000元買4張門票，她說：「有人打嚟話肥婆4,000蚊4張，我答佢4萬都冇，叫我肥婆咁衰格，女人好介意俾人話肥同叫做豬扒。」及後她唱出《MamaILoveYou》時忍不住落淚。<br>到葉麗儀獨唱時，她提及之前到內地出席頒獎禮的經歷，當時她憑《上海灘》一曲得到世紀金曲，她說：「當時我見到個15、6歲女藝人，有一班人跟住佢，之後佢問我『葉老師，可唔可以同你合照？』我咪以為咁後生女仔都識我，點知佢話係影畀佢阿婆，我心情即時跌晒。」後來大會又頒發了一個終身成就獎給她，葉麗儀發現兩個獎上都沒有其名字，事後她老公向她解釋說：「點解你仲要問，唔寫名，即係你唔嚟可以畀第二個。」她即笑言：「原來我老公聰明過我好多。」及後三人唱出80年代經典電視劇主題曲，向羅文、黃霑以及顧嘉煇致敬。<br>採訪：馬建華　攝影：黃偉雄、馮嘉文</p></body></html>