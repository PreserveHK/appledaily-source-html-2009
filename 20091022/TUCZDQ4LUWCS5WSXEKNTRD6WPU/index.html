<html><header><meta charset="utf-8"><title>馮仁昭四圍超：陳柏宇向無綫自薦拍劇 - 馮仁昭</title></header><body><h1>馮仁昭四圍超：陳柏宇向無綫自薦拍劇 - 馮仁昭</h1><p>陳柏宇噚日到新城接受訪問，佢話除咗做歌手外，都好想拍電影，好似鄭中基同周星馳咁拍搞笑戲。<br>不過，陳柏宇話有一樣係絕對唔會拍，就係裸露戲，因為唔習慣喺外人面前除衫，唯一例外係去沙灘游水，如果要喺大街大巷除衫就更加冇可能。<br>陳柏宇又話希望拍到無綫劇，實行多方面發展演藝事業喎！其實佢係咪應該唱好啲歌先呢？</p></body></html>