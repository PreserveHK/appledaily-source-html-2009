<html><header><meta charset="utf-8"><title>繆非臨回港拍戲精靈囡囡搶晒鏡</title></header><body><h1>繆非臨回港拍戲<br>精靈囡囡搶晒鏡</h1><p>96年亞姐繆非臨3年前嫁到上海，去年更做了媽咪，誕下囡囡Tiffany。最近非非回港拍戲，她還帶同丈夫和快兩歲的囡囡同行。非非大前晚女吃飯，為食Tiffany更表情鬼馬，難怪非非形容囡囡是她的開心果。</p><p>新一屆亞姐下月1日便誕生，不少歷屆亞姐已結婚生子，96年亞姐亞軍繆非臨近年移居上海，06年低調嫁給一名生意人，兩年前誕下囡囡，一家三口在上海生活。據知非非近日獲導演彭浩翔邀請，回港參演新片《談戀愛》，她便偕同夫女順道來港旅遊。非非的寶貝女Tiffany下月便兩歲，兩母女大前晚被撞到在跑馬地晚飯。<br>已為人母的非非，有女萬事足，雖然有菲傭同行，但餵飯時，非非絕不假手於人，她把番茄意粉剪碎，細心的一匙一匙餵囡囡，可是貪新鮮的Tiffany卻要試吃媽咪的魚蛋河和喝椰青，非非立即夾了一粒魚蛋放到囡囡的碟子內，Tiffany醒目的用手拿着叉子「拮」魚蛋，並為食的一口放在小嘴巴，當吃不下便吐出來，十分搞笑。</p><p>鬼馬扮瞓覺</p><p>Tiffany全程都沒扭計，乖巧的坐着吃東西，直至吃飽才用小手推開碟，側了臉作狀睡在桌上。<br>自從為人妻和人母後，非非坦言性格和人生改變不少，她說：「家我乜都以囡囡排第一位，佢係我嘅開心果。」對於今次來港拍戲，非非說：「我以前拍過彭浩翔嘅《買兇拍人》，佢係一個我好欣賞嘅導演，多謝佢呢次搵我演出，我又可以過吓戲癮。」<br>採訪、攝影：比華利</p></body></html>