<html><header><meta charset="utf-8"><title>「我感情好Dry」　江若琳飛擒大咬靚仔老外</title></header><body><h1>「我感情好Dry」　江若琳飛擒大咬靚仔老外</h1><p>久未出碟的江若琳（Elanne）即將推出新EP，隨碟會送上寫真集，當中Elanne除了大玩形象外，更與外籍男模Andrew玩親密玩癡纏，Andrew出手搔癢Elanne，女方則咬他一啖還擊。</p><p>江若琳將於下月底推出全新EP，今次她會隨碟附送一本48頁的寫真集，日前Elanne為寫真拍攝，她的形象指導Celia為她找來過百套名牌，令Elanne眼花撩亂。</p><p>「我真係恨拍拖」</p><p>除了有靚衫外，攝影師還安排了一個外籍男模特兒Andrew和Elanne一同拍攝，Elanne解釋：「因為Celia知道我感情方面好dry，其實我又真係好恨拍拖，所以佢諗到搵個靚仔同我影啲相。」<br>相中Elanne和Andrew不乏親密動作如面貼面、男揹女及男抱女等，十足熱戀男女，攝影師提議Elanne作狀咬Andrew一啖，怎料她竟真的咬下去，Andrew自然反應大叫一聲，攝影師還大讚男方表情逼真。<br>原來Elanne亦有份揀Andrew跟自己拍照，她說：「我覺得佢好靚仔，笑起嚟好甜好親切，睇外表我好鍾意佢。」</p><p>愛情無分國籍
</p><p>有否考慮結識老外男朋友？Elanne表示從來沒有想過，但和Andrew相處過後發覺「鬼仔」都相當可愛，明白只要喜歡便毋須介意是其他國籍，不過Elanne說：「不過我唔要搵個咁靚仔，因為冇安全感。」問到有沒有和Andrew交換電話？Elanne表示女仔應保持矜持，應由男方作主動，故最後兩人均未有交換聯絡方法。<br>採訪：麥佩儀</p></body></html>