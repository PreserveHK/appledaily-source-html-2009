<html><header><meta charset="utf-8"><title>激玩E冲C　K-x玩色！</title></header><body><h1>激玩E冲C　K-x玩色！</h1><p>單反係咪一定要黑色？如果你都覺有欠個人風格！PENTAX新推出K-x啱晒你，靚玩黑、白、紅及深海藍4色任揀；新功能「正負逆冲」，更可讓玩家回味菲林年代「E冲C」，大玩特色菲林拍攝趣味。<br><br>記者：許福合<br>攝影：譚盈傑<br><br>實試E冲C，每次隨機變出唔同效果。</p><p>E冲C
</p><p>K-x睇規格只屬入門級單反，但好多人會着眼佢「正負逆冲」特效創作；所謂E冲C或C冲E效果，拍攝時相機就會隨機進行調整。同菲林時代一樣，按下快門後能獲得何種效果無法控制，由未知而帶來驚喜，影相又多個樂趣！
</p><p>實試效果估佢唔到！
</p><p>正負逆冲效果雖然好講運氣，不過只要配合技巧，亦可創作自己嘅作品，女攝影師QuistTsang就分享咗如何用正負逆冲創作相片。
</p><p>濾鏡效果交叉叠加
</p><p>話呢部K-x好玩，同佢內置16種濾鏡模式，玩相片後期加工不無原因；除單一使用外，這些濾鏡還可以交叉叠加，創作效果豐富得多。機身亦予人多姿多采的感覺！單反用上黑同白色比較常見，至於火燄紅同深海藍就十分罕見；若嫌這四色都未夠特別，不妨留意日本PENTAX官網，原來在日本，玩家可以自己上網為K-x度身訂色！機身有20種顏色，而手柄則有5種，而且可以自由配搭，組合出近100種不同的K-x；可惜呢個訂購只在日本先用得，香港就要等吓喇。</p><p>$5,990（連DAL18-55鏡頭）<br>$6,890（連DAL18-55及50-200鏡頭）<br>$7,890（連DAL18-55及55-300鏡頭）</p><p>Profile</p><p>感光元件：1,240萬像素CMOS<br>屏幕：2.7吋<br>拍片：720p<br>記憶卡：SD/SDHC<br>電源：AA電芯×4<br>體積/重量：122.5×91.5×67.5/515g<br>查詢：捷成洋行（29262300）</p><p>小知識：何謂正負逆冲
</p><p>正負逆冲屬於一種非傳統菲林冲印方式。例如E冲C，是在影相時使用普通彩色正片拍攝，當冲曬時不以傳統嘅顯影藥水E6，而改為使用彩色負片常用嘅C41藥水冲曬。將相片冲印出來，會見到光暗反差較高，粗微粒質感強烈，顏色亦較鮮艷。</p></body></html>