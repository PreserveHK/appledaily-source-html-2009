<html><header><meta charset="utf-8"><title>Ferrari首推中國限量版</title></header><body><h1>Ferrari首推中國限量版</h1><p>Ferrari旗下車系中要數性能最高兼能體現技術成就車種，必然係V12雙門跑車599GTBFiorano，最大馬力達620匹，扭力輸出達608Nm，極速為330km/h，起步加速至100公里都只係3.7秒。今次Ferrari就以呢部超跑為藍本，首次同中國當代著名藝術家盧昊合作，推出599GTBFiroano中國限量版跑車系列。盧昊本身亦係Ferrari車主，佢以中國文字、絲綢之路等中國文化元素創作，每部車都將會有以小篆刻的車主銘牌，據講小篆亦會巧妙應用於車身其他部份，如轉速錶上數位會變幻成秦風小篆，車身亦會鑲上有「中國」二字琺瑯牌等，聽聞就連引擎啟動按鈕上都會雕有「啟動」二字，大膽而創新。599GTBFiroano本身性能超班，限量車更配置2009年日內瓦車展首次發佈嘅HandlingGTEvoluzionePackage（HGTE）。中國熱蔓延至世界超級汽車品牌，身為中國人嘅我絕對值得自豪。呢套中國限量版跑車系列，講到明唔會生產多過12部，即是話，呢條算式係：首創＋限量＋超跑＋藝術品＋中國熱＝有排爭！可以預見全球車迷將上演一場激烈嘅爭奪戰。<br><br>記者：梁美甜</p><p>紅磚碉樓，襯上一身白底黑花紋嘅法拉利，好型！</p></body></html>