<html><header><meta charset="utf-8"><title>官恩娜被迫收聲3個月</title></header><body><h1>官恩娜被迫收聲3個月</h1><p>官恩娜（Ella）昨日在銅鑼灣出席一個電腦產品活動，聽她說話陰聲細氣，她表示可能最近經常唱歌及說話，導致聲帶出現問題，日前經過醫生的診斷，叮囑她要小心保護聲帶，否則會生繭。</p><p>喉嚨隨時生繭</p><p>Ella說：「之前因為做嘢，連續10幾個鐘不停講嘢，搞到失聲，睇完醫生，照埋內窺鏡，醫生話我再講咁多嘢，喉嚨就會生繭，最好休息3個月，真係好擔心，所以暫時被迫封嘴，盡量講少啲，公司都幫我推咗一啲工作。」<br>少說話對Ella來說卻有一定難度，她說：「我係一個好鍾意講嘢嘅人，可以不停咁講，朋友打電話畀我，都唔知接唔接好，暫時要打住短訊同朋友聯絡。」　<br>採訪、攝影：魯萍</p></body></html>