<html><header><meta charset="utf-8"><title>馮仁昭四圍超：路嘉欣避談舊愛張震 - 馮仁昭</title></header><body><h1>馮仁昭四圍超：路嘉欣避談舊愛張震 - 馮仁昭</h1><p>台灣電影《一席之地》嘅演員路嘉欣（中）、莫子儀（左）同隆宸翰（右）噚日去到旺角嘉禾戲院宣傳香港電影節。曾經同張震拍過拖嘅路嘉欣，原先係歌手，但出完一隻碟之後，就連續拍咗幾部戲，佢對此話想組番隊樂隊專注做音樂。提到舊愛張震，路嘉欣就話唔想多講，只係話間中喺台北都有見到面，因為佢哋有好多共同嘅朋友。</p></body></html>