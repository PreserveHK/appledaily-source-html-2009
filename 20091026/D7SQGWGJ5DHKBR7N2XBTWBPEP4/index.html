<html><header><meta charset="utf-8"><title>深水埗泊車似馬交</title></header><body><h1>深水埗泊車似馬交</h1><p>去過馬交嘅人，不難發現當地有個特色係鍾意打斜來泊車，原來香港都興喎！早幾晚肚仔餓想食大牌檔，自然想起夠鑊氣又夠風味嘅深水埗大牌檔，同友人揸車四圍兜搵錶位時行經基隆街，見到一列打斜泊位嘅私家車，驟眼睇超盞鬼，諗深一層，條街有幾闊？個個咁泊車，加埋對面馬路停泊嘅車，路面當堂唔見一半有多呢！<br><br>記者：梁美甜</p></body></html>