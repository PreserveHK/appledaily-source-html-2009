<html><header><meta charset="utf-8"><title>隔牆有耳：人人耍手唔講煲呔 - 李八方</title></header><body><h1>隔牆有耳：人人耍手唔講煲呔 - 李八方</h1><p>煲呔涉嫌益親人事件爆完一鑊又一鑊，慳電膽事件未了之際，又整多單懷疑出口術助雷曼苦主弟婦提早獲得賠償，搞到家各級司局長官員同政界中人見親記者，例牌都要回應點睇煲呔醜聞。好似噚日出席西九文化區首場公眾論壇嘅行會成員夏佳理，一見記者問呢單嘢，即刻耍手擰頭，話絕對唔會答西九以外嘅嘢喎。<br>煲呔放假，署任行政長官嘅唐唐前日爆咗煲呔喺內部會議提過親人買咗雷曼產品，咁講都唔知幫到煲呔定害咗煲呔。噚日唐唐朝早出席曾鈺成議辦開幕一句都唔肯講煲呔出口術事件，晏晝出席西九論壇後即飆走，一眾現場苦等嘅記者叫極佢都唔肯停低講兩句，越叫越走。
</p></body></html>