<html><header><meta charset="utf-8"><title>石禮謙：我唔需要托大腳</title></header><body><h1>石禮謙：我唔需要托大腳</h1><p>【本報訊】曾蔭權弟婦林淑貞成功向銀行索償，不少人猜測與銀行知道其「特殊」背景有關，但協助她索償的地產及建造界立法會議員石禮謙堅稱銀行只當林淑貞為一般求助個案，「就算係阿茂個老婆都好，幫到我梗幫。」力指從未有向銀行披露曾蔭權與林淑貞的關係，更反駁有指他趁機向曾蔭權擦鞋之說，「我唔需要托Donald（曾蔭權）大腳！」<br>石禮謙昨稱，他一直協助雷曼苦主向銀行索償，「邊個搵我投訴，唔好理佢係Donald個姪、阿茂個老婆都好，幫到我梗幫，唔通斷六親呀。」與林淑貞認識多年的石禮謙憶述，去年收到林的求助後，旋即當她作一般苦主個案處理，「我會叫苦主唔好打喇（打官司），希望大家以和為貴，雙方面都有責任。」</p><p>稱無透露林淑貞背景</p><p>外界質疑石禮謙曾向銀行披露林淑貞的特殊背景，石禮謙澄清從未向銀行指明林淑貞是曾蔭權弟婦，「每一次佢（林淑貞）都只係以林女士身份見銀行代表」；石禮謙與銀行磋商時，也一如以往循違規銷售情況跟進，「問吓佢哋有冇（向顧客）講明風險、有冇講（本金）分分鐘會冇嘅。」<br>石禮謙強調林淑貞最終成功索償，與個人或曾蔭權絕無關係，反駁外界指他施壓之說無稽，憤指：「我何得何能，有乜咁特別啫？唔代表係我個名就賠畀你。你老幾呀，唔通銀行會隨便派錢？」</p></body></html>