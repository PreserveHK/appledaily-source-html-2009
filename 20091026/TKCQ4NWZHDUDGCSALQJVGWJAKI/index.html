<html><header><meta charset="utf-8"><title>絕迹20年　facebook現身露雲娜發福堅拒復出</title></header><body><h1>絕迹20年　facebook現身<br>露雲娜發福堅拒復出</h1><p>曾唱過《荳芽夢》和《千年女王》等金曲的露雲娜，89年結婚後退出娛圈，從此銷聲匿迹。直至近日，露雲娜將近照放上facebook，雖然她身形發福不少，但昔日甜美笑容仍在。據露雲娜好友賈思樂透露，早年經歷過婚姻失敗的露雲娜，現與18歲兒子生活得很愜意，並無意復出樂壇。</p><p>現年46歲的菲律賓和西班牙混血兒歌手露雲娜（RowenaCortes），自從89年與攝影師SamWong結婚後，便金盆洗手專心相夫教子，絕迹江湖。95年，露雲娜和Sam離婚，之後不斷有人以甘詞厚幣游說露雲娜復出，但她不為所動，連相識數十年的老友賈思樂多次親自出馬，邀她參與本月30日及31日在尖沙嘴文化中心舉行的「賈思樂弦續友情30載演唱會」，她一樣sayno。</p><p>鮮與圈中人聯絡</p><p>過去10多年來，露雲娜一直行蹤成謎，鮮有跟圈中友好聯絡，不過，原來她有上facebook習慣，近日記者獲得兩張她放在facebook的近照，現年46歲的她身形雖然不及當年苗條，看來發福不少，但樣貌依然甜美。<br>記者昨日致電賈思樂，問到露雲娜近況，是否因發福或婚姻失敗而不想復出露面時，他說：「我對上一次見佢係兩年前，都唔係咁犀利啫（指發福）！佢婚姻失敗咗好多年啦，呢啲已經係10幾年前嘅事，佢個仔都18歲，一早冇事啦，佢家冇做嘢，專心做家庭主婦，享受緊生活。<br>賈思樂續說：「其實佢比較硬頸，話咗唔唱就唔唱。我今次開演唱會想搵佢做嘉賓，但搵咗佢好多次，佢都冇覆我，到我放棄唔搵佢，佢先send番email畀我，祝我演唱會成功。不過佢性格怪怪哋，可能到時失驚無神嚟捧場畀個驚喜我都唔定。」</p><p>憾錯過童年生活</p><p>露雲娜的前經理人及唱片監製AndersNelsson昨日在電話中以流利廣東話說：「我哋只係email或者喺facebook聯絡，大家10幾年冇見，佢私人嘢我唔多清楚。不過，呢10幾年真係好多人搵佢復出唱歌，但我次次問佢，佢都係嗰句：『No，thankyou。』」<br>為何露雲娜如此決絕要離開娛樂圈？Anders說：「佢咁細個就出嚟唱歌，錯過好多童年生活，就算係洗衫執床都冇試過，所以嗰陣時佢就決定唔唱，想enjoylife。」<br>採訪：戴彩煥</p><p>人物誌︰唱歌神童5歲出碟</p><p>現年46歲的露雲娜童星出身，5歲時參加歌唱比賽摘冠，並推出首張英文EP。77年，14歲的露雲娜已憑英文大碟《RowenaCortes》及《NotALittleBabyAnymore》成為金唱片最年輕得獎者，才10多歲已擁有多張英、日語EP。</p><p>唱紅《千年女王》</p><p>露雲娜唱歌之餘也有在電視演出，更與賈思樂被塑造成一對，兩人曾主持音樂節目《樂在其中》，又合演《青春熱潮》做情侶。81年，露雲娜參演無綫青春劇《荳芽夢》，並主唱同名主題曲，82年再憑《千年女王》同名主題曲及插曲《傳說》更上層樓。<br>其後露雲娜多次代表香港參加國際音樂比賽，又兩度與張國榮合演電影《沖擊21》及《檸檬可樂》，另外又曾演出電影《大煞星與小妹頭》。至87年露雲娜推出大碟《87'露雲娜》，後於89年退出樂壇。</p></body></html>