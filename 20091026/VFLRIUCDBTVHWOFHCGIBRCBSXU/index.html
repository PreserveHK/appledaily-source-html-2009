<html><header><meta charset="utf-8"><title>Apple摩鼠</title></header><body><h1>Apple摩鼠</h1><p>Apple唔係淨係得iPod、iPhone！今次操返老本行，將iMac同MacMini等齊齊升級。不過真Mac友嘅焦點，都放咗喺佢隻新MagicMouse身上，喺上面可以玩Multi-Touch，iMac配MagicMouse，變得好好Touch！<br><br>記者：許福合　<br>攝影：伍慶泉<br>Model：Pinky@PureModels</p><p>無縫觸控區</p><p>MagicMouse睇落真係唔似滑鼠，無掣、無Scroll鍵，表面簡直天衣無縫！但拍埋Mac機，簡約感覺又幾襯喎。<br>揸落手，感覺又薄、又貼掌心；可能見Multi-Touch在MacBook大受歡迎，所以將MagicMouse頂部做成無縫「觸控區」，除一般單鍵操作，在中間拖拉手指可做到Scroll鍵效果，甚至將上面當作TouchPad，做到拖放相片，又或用兩隻指做到揭頁或下一頁嘅效果，可惜在Multi-Touch上玩得最經典嘅放大縮細仍未做到。</p><p>Magic用畀你睇!</p><p>要用到呢隻MagicMouse所有功能，需要配合MacOSX10.5.8上使用，並且用藍芽與電腦連接，使用範圍大約為10米。</p><p>a.鼠身曲面兼薄身，貼晒掌心，好手感。</p><p>b.藍芽連線，用2粒AA電芯就夠推。</p><p>c.使用雷射追蹤技術，在大部份質面都可流暢操作。</p><p>iMac快兩倍</p><p>新iMac外形無大轉變，都係一體化機身連屏幕；尺寸有27"及21.5"，使用全高清LED背光屏幕，慳電又睇得舒服；邊框唔再學以前留番條鋁邊，外觀更討好。<br>當中27"型號，屏幕解像度會高玩2,560×1,440（16:9）！而且可揀選四核心處理器，效能比舊iMac快兩倍！所有新iMac會跟埋無線鍵盤同MagicMouse，立即可Touch住玩。</p><p>21.5"/3.06GHz　$9,388至$11,688<br>27"/3.06GHz　$12,988<br>27"/2.66GHz（4核心）　$15,488</p><p>$4,788玩起Macmini</p><p>Macmini亦都有份升級，外形雖然無大分別，不過在效能、儲存空間增加後就更好用，最平至$4,788就有得玩。<br><br>Profile：Core2Duo2.26GHz、2GBDDR3、160GB硬碟、nVIDIAGeForce9400M整合繪圖晶片</p><p>查詢：Apple（800908988）</p></body></html>