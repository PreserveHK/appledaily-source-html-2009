<html><header><meta charset="utf-8"><title>勁鬧7號楊凌智八卦多事</title></header><body><h1>勁鬧7號楊凌智八卦多事</h1><p>大前晚亞姐準決賽要求眾佳麗互選心目中要淘汰的人選，1號莫曉菲、7號楊凌智和18號劉伊心位列三甲，與眾佳麗不和的楊凌智更是票數之冠，大會安排互選對方的莫曉菲和楊凌智同台比拼，充滿火藥味，結果三女中僅莫曉菲被叮走，楊凌智和劉伊心則順利入圍。</p><p>「處事好有問題」</p><p>對於死敵楊凌智可以留低，莫曉菲昨日仍難掩酸溜溜：「評判認為OK咪OK，我不願置評，佢票數咁高。」莫曉菲賽後直斥楊凌智人品有問題，她自爆曾與楊發生口角，楊凌智事後則自認多嘴才致誤會，莫曉菲卻有另一版本：「我同佢初初參選時相處冇問題，但後嚟見佢做嘅嘢令我好驚訝，佢做人處事好有問題，佢係一個叻女，講嘢好叻，佢個人好八卦，好似其他女人圍埋傾偈，佢又要走埋去聽。<br>「大會守則話唔准佳麗戴有色隱形眼鏡，有次佢戴咗俾人鬧，又拉其他有戴嘅佳麗落水，佢嘅做法好令人唔開心，中段我哋已經冇偈傾，其實可以問吓其他佳麗。」<br>採訪：卓寶花</p></body></html>