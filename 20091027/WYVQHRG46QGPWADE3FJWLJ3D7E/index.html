<html><header><meta charset="utf-8"><title>契仔閉關變攬女阿倫嗌煩懶理關楚耀</title></header><body><h1>契仔閉關變攬女<br>阿倫嗌煩懶理關楚耀</h1><p>關楚耀（Kelvin）自從年頭在日本藏毒被捕返港後，一直閉關反省，但日前他卻被發現偷嗒前黑澀會美眉王義廷（Mika），兩人的火辣親熱照更在網上大公開，一向甚愛錫Kelvin的契爺譚詠麟（阿倫）對此顯得十分失望，前晚談及Kelvin時更以放棄的口脗說：「麻煩，同佢冇聯絡。」</p><p>譚詠麟、謝天華、洪天明、彭健新等一班晨曦B隊足球隊成員，前晚到炮台山為球隊錄製球會會歌《高低一起》，現場有20多名球員合唱，當中不乏外籍球員，阿倫就充當老師現場指導他們唱歌。</p><p>「大個仔要帶眼識人」</p><p>阿倫的契仔關楚耀（Kelvin）今年2月在日本藏毒被捕回港後，一直閉關反省，甚少外出，不過日前Kelvin卻被發現偷嗒前黑澀會美眉Mika，兩人的火辣親熱照更在網上大公開，當中有部份相片更疑似在床上拍攝，雖然事後Kelvin暗示被人擺上枱博上位，但其形象已大受影響。<br>對於契仔接二連三發生事端，一向甚愛錫契仔的阿倫流露失望之色，起初他表示沒看過照片，更反問記者照片是否「key上去」，笑稱是否「AV」，當得知相片沒有做手腳後，阿倫就說：「麻煩，大個仔，唔好理人咁多嘢，呢啲嘢好難講，張敬軒講得啱，要帶眼識人，自己兒女私情唔會問佢。」</p><p>謝天華催小春結婚</p><p>有人指Kelvin被人呃及擺上枱，阿倫即說：「點樣被人呃？唔知來龍去脈，唔食Jill（衞詩）食乜？同佢冇聯絡，我好忙，事業方面會幫佢，其他嘢幫佢唔到，21歲後，自己識諗。」<br>問阿倫對契仔是否感到失望時他笑說：「男歡女愛，大個仔有時都要調劑吓，叫佢喺屋企食果盤，唔好喺街食果盤。」<br>此外，謝天華已有兩年時間沒踢波，日前他就代表晨曦B隊和警隊球隊切磋，並與警界一哥鄧竟成鬥球技。至於好友陳小春傳出婚訊，他就抵死說：「吹出來咋，佢冇打嚟，佢都一把年紀，應該早啲同應采兒拉埋天窗。」<br>採訪：駱華齡<br>攝影：彭琮然</p></body></html>