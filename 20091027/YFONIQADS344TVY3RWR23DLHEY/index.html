<html><header><meta charset="utf-8"><title>洋參大王炒樓秘訣曝光要懂邊升邊減持　降低成本</title></header><body><h1>洋參大王炒樓秘訣曝光<br>要懂邊升邊減持　降低成本</h1><p>【本報訊】「洋參大王」楊永仁直認是炒家，海嘯期間斥2億元掃約30伙新蒲崗譽．港灣，再用1億元掃3個君臨天下單位，現陸續出貨。合法賺錢，天經地義，問題是動輒以過億掃貨，非散戶可效法。不過，他說本少一樣可炒，在乎你識唔識計數。　記者：劉碧思</p><p>何謂識計數？楊永仁說，麗新發展（488）為減債，03年沙士期間，出售銅鑼灣廣場一期，「當時麗新收緊780萬元月租，我搵銀行傾（貸款），銀行都支持，但當時我冇咁多錢（支付首期），所以搵朋友夾，我知道買咗好穩陣，收嘅租夠供按揭有餘。」但朋友臨陣縮沙，結果由永安百貨郭氏家族以12億元購入。楊永仁說，當時他們出價可比永安高，慨嘆若能購入該物業，現已有可觀利潤。</p><p>朋友縮沙　失賺錢良機</p><p>另一例子，銀行按揭息率跌至歷史低位，以三成本金便可控制數億元物業。這槓桿原理很多人都明白，楊永仁的計數方式與其他人有何不同？<br>他以海嘯期間掃入的物業解釋，「我（低位）掃咗大堆貨，等佢上返到家（高位），賣一部份，我已賺咗。將賺咗嘅計落成本，我嘅成本低到比海嘯更低，然後再繼續持有。」楊永仁所說的識計數，說穿就是計算風險。<br>至於如何撈底、摸頂？楊永仁說：「買每樣嘢前，心中都有個價，唔好諗買到最低，諗住買到最低，不如等佢喺低位升返上嚟嗰一刻、環境穩定後、準備要升時才買。」</p><p>高位時　自住物業都賣</p><p>如何釐定心中定價？「香港政府地價政策沒改變前，好難買到平樓，因政府供應土地有一個尺度，如果佢唔平，人哋平賣俾你係因為資金周轉不靈，要賤賣資產，咁你點解唔買。人最驚嗰時，你就應該去買。」<br>不撈底，楊永仁亦不贊成試圖摸頂。金融海嘯前，他連自住的跑馬地禮頓山物業亦沽出，原因是認為已到高位。隨着樓市反彈，該物業現價更高，但他仍覺賣得值，「我賣了近4000萬元，套回現金，你知唔知海嘯期間，我買回成億過外的貨。成億過外的貨，現時變了幾錢？那一粒是子彈！」這亦是楊永仁說，本錢不足亦可炒的道理。<br>「人哋覺得會升先同你買，唔通覺得跌會同你買，所以賣時不應賺盡。」他更說每次均利用沽貨套現，再以三成首期買貨的方式，擴大投資規模。透過高沽低買，將本金滾大。</p><p>楊永仁簡歷</p><p>．79年與父母及3弟妹從江西來港定居<br><br>．半年後輟學到上環文咸西街一參茸海味行當學徒<br><br>．80年代初將逾10萬元積蓄作首期，買下葵涌一個595平方呎單位<br><br>．85年創業，開辦恒發參茸行，其後發展趨多元化，涉足吉林地產酒店業及長白山野山人參進口等生意<br><br>．92年在江西發展地產及投資製造啤酒蓋生意<br><br>．03年沙士期間已低調炒賣港豪宅</p><p>楊永仁部份物業買賣往績</p><p>《已售物業》<br>跑馬地禮頓山6座低層A室<br>買入日期：10/02　沽出日期：2/08<br>沽出：3,945萬元　賺蝕：2,124萬元<br><br>中半山輝煌大廈低層<br>買入日期：3/09　沽出日期：8/09<br>沽出：1,850萬元　賺蝕：420萬元<br><br>淺水灣蔚峰園低層B室<br>買入日期：5/09　沽出日期：7/09<br>沽出：1,950萬元　賺蝕：312萬元<br><br>中半山桂濤苑中層B室<br>買入日期：3/09　沽出日期：6/09<br>沽出：1,480萬元　賺蝕：200萬元<br><br>何文田京士柏碧廬低層B室<br>買入日期：10/03　沽出日期：5/04<br>沽出：505萬元　賺蝕：177萬元<br><br>柴灣杏花村40座中層1室<br>買入日期：10/03　沽出日期：5/04<br>沽出：483萬元　賺蝕：164萬元<br><br>銅鑼灣總統商場地下單號舖<br>買入日期：10/03　沽出日期：7/06<br>沽出：300萬元　賺蝕：132萬元<br><br>大角嘴中和樓地舖<br>買入日期：7/92　沽出日期：8/92<br>沽出：517萬元　賺蝕：97萬元<br><br>北角和富中心4座低層B室<br>買入日期：5/09　沽出日期：已售<br>沽出：860萬元　賺蝕：90萬元<br><br>中半山寶樺臺低層B室<br>買入日期：12/95　沽出日期：10/02<br>沽出：1,075萬元　賺蝕：-125萬元<br><br>《手持物業》<br>跑馬地樂景園中層A室<br>買入日期：8/09　沽出日期：市值<br>市值或叫價：5,500萬元　賬面賺蝕：1,850<br><br>23個新蒲崗譽港灣單位<br>買入日期：5/09　沽出日期：市值<br>市值或叫價：17,000萬元　賬面賺蝕：1,231<br><br>東半山豪園B座高層<br>買入日期：7/09　沽出日期：市值<br>市值或叫價：3,000萬元　賬面賺蝕：700萬元<br><br>山頂南區環翠園C座中層<br>買入日期：4/09　沽出日期：叫價<br>市值或叫價：1,800萬元　賬面賺蝕：320萬元<br><br>總值：7,691萬元<br><br>註：楊永仁提及的3個君臨天下單位，及葡萄園13個洋房，由於並非以他名義或旗下公司名義持有，故未有買賣資料<br>資料來源：土地註冊處及蘋果資料室</p></body></html>