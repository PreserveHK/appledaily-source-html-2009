<html><header><meta charset="utf-8"><title>Sammi百蚊幸運星冧到王菀之震</title></header><body><h1>Sammi百蚊幸運星冧到王菀之震</h1><p>王菀之（Ivana）前晚舉行新碟發佈會，除獲公司厚待以六位數字在陽明山莊搞記者會外，更得到重量級神秘嘉賓鄭秀文（Sammi）到場支持，Sammi更送上三位數的星形吊飾給她，令受寵若驚的Ivana呆立當場。</p><p>王菀之日內推出新專輯《OnWingsofTime》，前晚她獲公司以六位數字為她在陽明山莊大搞新碟發佈會，其父母、哥哥及唱片公司高層均現身支持。Ivana獲公司送上兩樣別出心裁的驚喜，除了有林夕以毛筆書寫了「月亮說　說香港樂壇壞話的人　還未懂王菀之有多好」，即令Ivana感動得眼泛淚光。不過最令Ivana驚喜的是重量級嘉賓鄭秀文突然現身，令她即時呆立當場，成個人都震晒。</p><p>鬧軒仔3粒鐘</p><p>Sammi一出現即恭喜Ivana，又讚Ivana靚女，她說：「公司叫我一定要嚟支持你，所以我喺匆忙間揀咗份禮物畀你，物輕情意重，cheapcheap哋，三位數字咋，我知你鍾意星星，希望你好似天上星星大放異彩。」<br>事後Ivana接受訪問時仍很興奮，她坦言心情如過山車一樣，又笑又喊，令她有透不過氣的感覺。<br>Ivana表示之前聲帶發炎，聲音很易沙啞，更自爆經常情緒化發作，令好友張敬軒受難，她說：「我噚日凌晨三點先打去同佢鬧交，仲講足成三個鐘，最後不歡而散，唔可以話佢係出氣袋，咁講好對佢唔住，總之我哋平時講嘢係情意綿綿o架。」<br>採訪、攝影：胡比</p></body></html>