<html><header><meta charset="utf-8"><title>窩輪搏擊：17609伺機炒轉 - 俊樺</title></header><body><h1>窩輪搏擊：17609伺機炒轉 - 俊樺</h1><p>淡友食住花旗股市跌勢，在港股期指結算前大舉反擊，恒指3日唔見咗1300點，10日同20日線相繼失守，噚日報收21264，同條50日線好近，睇技術指標，港股喺呢個水平應該可以企穩，等機會反彈。<br>中石油（857）喺20日線水平出現大成交，係趁低收集嘅訊號。<br>中石油C輪17609：中石油昨收9.55元，陰陽燭現錘頭，好大機會反彈上10至10.50元，可以諗吓隻C輪17609。<br>隻輪現價11.9仙，2010年3月23日到期，行使價9元，溢價6.7%，引伸波幅37.5%，槓桿率8倍（有效5.2倍），正股升上10.50元，17609有機見18.7仙，超過5成半升幅，如果正股跌穿9.16元，就沽咗隻輪止蝕。<br>俊樺</p></body></html>