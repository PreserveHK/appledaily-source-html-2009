<html><header><meta charset="utf-8"><title>官恩娜膽大包天13歲獨闖天下</title></header><body><h1>官恩娜膽大包天<br>13歲獨闖天下</h1><p>官恩娜和日籍華人HipHop歌手陳日華合唱的新歌《DaretoBe》，主題是說敢想就應該敢做。原來官恩娜13歲已獨自離家出外留學，難怪多年來始終獨立自信，堅持不放棄。</p><p>官恩娜和陳日華（NYCCA）早前相約到旺角女人街閒逛，又在茶餐廳飲下午茶。給媽媽買了囍字打孔機的Ella，謙虛地說：「呢啲機會唔係成日都有，好開心可以同日華合作，之前已經覺得佢Live表演好精采，我好鍾意佢嘅音樂。」</p><p>夥拍大膽仔</p><p>歌名開宗明義就是敢做敢承擔，原來兩個主角都膽大包天，Ella說：「我13歲自己搵學校去英國讀書，搞掂晒先叫媽咪幫我簽名，之後仲冇人陪我，一個人去英國入學，其實真係我人生入面好大一個轉捩點，因為真係好訓練到我嘅自信同獨立。」<br>長居日本的NYCCA更是以其演藝事業作賭注，他說：「本來我其實只係用日文去Rap，後來諗諗吓，用廣東話Rap好似幾過癮喎。後來日本有一個騷，好似大家都好鍾意，令我覺得大膽啲做先有自己style。」<br>早前Ella為無綫節目《超級巨聲》任嘉賓，歌藝終於冒出頭，她說：「我真係好感恩，新歌一路都有做，我會再花更多時間落去。」而NYCCA會於下月推出全新日語大碟，他說：「今次新歌會同識咗十幾年嘅老友DJTommy合作。」<br>採訪：藍文浩<br>攝影：林德雄、Ming<br>場地提供：康樂茶餐廳<br>髮型提供：官恩娜（Kei@HH）<br>服裝提供：官恩娜（MissSixty）、陳日華（AlexanderLeeChang）<br>首飾提供：陳日華（Q-Pop）</p></body></html>