<html><header><meta charset="utf-8"><title>Infiniti明年識還原靚樣
</title></header><body><h1>Infiniti明年識還原靚樣
</h1><p>就算唔揩唔撞，愛驅都會因偶爾飛埋嚟嘅砂石、雜物而打花車身，雖然早排周秀娜示範過一粒鐘修復大法，但始終要錢要時間，點及Infiniti新科技ScratchShield咁抵死。其特殊高韌性焗漆能令刮痕自動消失，尤其因洗車抹車而日漸變多嘅微細花痕，令愛驅Keep住光滑如鏡。廠方暫定2010年喺推出嘅InfinitiFX同EX型號上，率先採用ScratchShield，原理係透過獨特嘅分子排列結構，令物料喺自然環境加溫下發揮彈性，從而填補微細花痕，即係你每次撻車，都有花痕因此而消失，諗起都爽。<br><br>網址：http://www.infiniti.com.tw/event2010/index.htm?id=34<br><br>記者：徐影龍</p></body></html>