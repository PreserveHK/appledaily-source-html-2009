<html><header><meta charset="utf-8"><title>Angelababy　愛紋背</title></header><body><h1>Angelababy　愛紋背</h1><p>貪靚！有人買衫減肥，亦有人選紋身！靚唔靚？見仁見智，但Angelababy就鍾意紋背呢科！所講係HTCTATTOO，以紋身為名，大玩換殼！質料、圖案達600幾款，打破TouchPhone沉實老套成規；但現場只得原祖灰殼，想搵彩殼？惟有上網自己睇！<br><br>記者：陳國輝<br>攝影：梁細權<br><br>訂做機殼引Baby</p><p>上網設計送上門</p><p>換殼，好似冇乜特別！如SonyEricsson，佢一直都推出與潮界相關嘅外殼，仲搭埋其他裝飾㖭！但如果Angelababy話你聽︰「可以將自己鍾意嘅相Upload上網，訂做獨一無異嘅外殼。」咁又點睇？<br>HTC特別為TATTOO開咗個網頁（ http://www.garskin.com/htc/index.html），只要Click入去，就可挑選心愛機殼，分類非常詳細，例如質料方面可以揀Wood、BeigeLeather以及SilverCarbon等六種，襯埋特別嘅圖案，變種機殼達600幾款。 <br>想再獨特啲，就如Angelababy所言，你仲可以Upload心愛嘅照片，甚至喺自己機殼上面寫字都得！但要留意，一般門市都唔提供購買外殼服務，唯一方法係自己上網訂購，售價約港幣$200，唔算好貴；據講，送貨時會親自送上門，但究竟製作時間幾長，會幾耐先送到，暫時官方仲未有公佈。</p><p>入門級Android
</p><p>功能勁唔勁？並非TATTOO賣點！佢以唔使三千蚊入門價發售，早預咗內涵有限。例如320萬像素相機、2.8"屏幕，以及採用QualcommMSM7225528MHz處理器等，唔算得上係高檔機規格；但值得一提係，TATTOO屬於HTC第三款行AndroidOS的手機，仲比上一代多咗FM收音機，加埋3.5mm耳筒位，隨時聽歌聽節目都啱晒！</p><p>DetailSnap</p><p>Profile
</p><p>處理器：QualcommMSM7225528MHz<br>系統：Android1.6<br>記憶體：512MBROM/256MBRAM<br>屏幕：2.8"TouchScreen<br>體積：106×55.2×14mm<br>重量：113g<br>主要功能：HSDPA、GPS、microSD、G-sensor、Wi-Fi<br>查詢：HTC（35201234）</p></body></html>