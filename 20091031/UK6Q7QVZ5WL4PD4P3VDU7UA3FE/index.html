<html><header><meta charset="utf-8"><title>大蛙手：狼堡強攻[-1]照捧 - 青蛙仔</title></header><body><h1>大蛙手：狼堡強攻[-1]照捧 - 青蛙仔</h1><p>我向來好少用信用卡消費，事關我係個好大頭蝦嘅人，有幾次試過唔記得找卡數而搞到俾銀行罰錢。雖則事後可以打上卡中心拗數而豁免咗啲手續費同埋利息，但就覺得好麻煩。之但係，隨着年紀增長，加上經過金融海嘯，我份人亦變得精打細算咗，都認同信用卡有佢嘅優點，例如用某間銀行嘅信用卡去食嘢買嘢就有折頭，或者每次慳嘅數目唔多，不過小數怕長計。<br>冇錯我喺擂台浮浮沉沉，但係〈開倉版〉嘅表現就唔錯，仲喺呢兩個月W咗唔少。今個禮拜我嘅心水係禾夫斯堡[-1]「主勝」。雖則佢哋連續兩場冇波入，不過佢哋有迪施高同埋米斯莫域，攻力有幾強唔使多講，對住緬恩斯，應可輕鬆贏波。<br>青蛙仔<br><br>近5場往績：WWDWW<br>讓球主客和：禾夫斯堡勝[-1]<br>心得：狼堡隊波高過緬恩斯幾班</p></body></html>