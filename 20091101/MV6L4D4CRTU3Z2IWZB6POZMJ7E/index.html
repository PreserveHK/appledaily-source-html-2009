<html><header><meta charset="utf-8"><title>皇子必殺技：卡城焚「林」射彭軍 - Leung</title></header><body><h1>皇子必殺技：卡城焚「林」射彭軍 - Leung</h1><p>亞視今天難得大「騷」選亞姐，仲放假有得睇點都要支持吓；戰場殘酷，從來只有一個王者，苟存於世，不如摺埋。今天捧巴甲王者彭美拉斯繼續向錦標邁進，再射季初勢強嘅英冠卡迪夫城主場焚森林。<br>二奶台長期積弱，玩到縮無可縮，連出名藝員得小貓三四，大部份節目又得幾點收視率；外購劇充撐場面，新聞台啲女仔又唔夠其他嘅耀眼，我就已經好少睇。但最慘形成「是但台」獨大，大部份節目重複抄襲，難得今晚有亞姐決賽睇，點都要捧吓場；對手又玩甚麼獎門人惡鬥美女廚房頂爛市，可悲！衞道之士、過氣亞姐，加埋初賽出局嘅，全部喺度插初賽玩得cheap侮辱女性，我想人哋生存都要諗一條血路，選美同選港男一樣，都係大家開心吓，對比三色台近年選班豬扒，其實見亞姐質素，已知祖國山河如此多嬌。</p><p>祝母親生日快樂</p><p>今天適逢母親大人生日，喺度賣吓廣告，祝佢身體健康，快快樂樂；今晚要食餐好，都要搵「盤川」。捧巴甲一哥彭美拉斯中立場殺低無所事事嘅哥連泰斯，有回流嘅路夫停賽刑滿復出，鋒力更強，少讓平/半加入球「大」可捧；至於英冠鋒力最強嘅卡迪夫城鬥森林，1.8倍W穩開。<br>（下次見報日：周二）<br>文：Leung<br>簡介：不理盤路，不信陰謀論，最重勤力睇波，跟足軍情，吼準一擊。</p><p>今日精選</p><p>星期日46卡迪夫城勝(1.8)x星期日59彭美拉斯(上)(1.93)2x1<br>星期日46卡迪夫城勝(1.8)x星期日59彭美拉斯大(1.85)2x1<br><br>簡評：各區王者，有賠率不要放過</p></body></html>