<html><header><meta charset="utf-8"><title>「我個心揦住好唔舒服」黃夏蕙舊愛故居悼林蛟</title></header><body><h1>「我個心揦住好唔舒服」<br>黃夏蕙舊愛故居悼林蛟</h1><p>銀壇元老、人稱蚊叔的林蛟前日猝逝，舊愛黃夏蕙傷心不已，人死不能復生，黃夏蕙希望全力協助蚊叔家人，把他風光大葬，讓蚊叔得到安息。她昨日由中山返港，即趕到蚊叔生前所住的公屋緬懷故友，認真有心。</p><p>林蛟（蚊叔）前日突然在深水埗海麗邨商場的廁格昏倒，送院搶救不治，享年86歲。蚊叔長子林浩泉及契女白小姐等一行5人，昨早到了葵涌殮房認屍，眾人認屍後表現平靜。記者上前欲與蚊叔長子傾談時，他身邊的朋友隨即擋駕說：「今日下晝會同蚊叔徒弟狄龍、白彪佢哋傾吓身後事安排，之後會向外公佈，一切會由演藝人協會統籌。」據悉蚊叔的家人考慮在世界殯儀館替他設靈，並會採用道教儀式。</p><p>悲嘆人生無常</p><p>蚊叔年事已高，身體機能轉差，患有肺水腫和心臟病，前日下午猝逝，生前好友惋惜不已，尤其是舊愛黃夏蕙更遺憾未能見蚊叔最後一面。黃夏蕙前日身在中山出席剪綵活動，中途接到蚊叔契女致電告知死訊，她心情大受影響。<br>黃夏蕙昨午回港，立即到蚊叔的故居海麗邨海瑞樓緬懷一番。她在樓下接受記者訪問時，仍難掩傷痛說：「我真係好難過，個人好地地，突然話走就走，令我覺得人生無常。」問黃夏蕙前夜可有為亡友流下傷心淚？她無奈的說：「我年紀都大，要喊都唔喊得咁多，總之我個心揦住好唔舒服。」
</p><p>撐生活不潦倒</p><p>黃夏蕙與蚊叔相交半個世紀，有傳二人年輕時拍拖3年，蚊叔更自爆曾與黃夏蕙水中親熱，足見兩人關係密切，而且白彪和狄龍都異口同聲指黃夏蕙最清楚蚊叔子女情況，她說：「我哋細個相識時好好傾，我都好孝敬佢媽咪，老人家去世，我都有出錢殮葬。蚊叔都同我解釋佢冇爆過同我有親密關係嘅嘢，我亦尊重朋友，毋須澄清，大家心照就得。」<br>對於蚊叔退休後生活，黃夏蕙力撐並不潦倒，她說：「蚊叔仔女雖然喺晒外國，但佢哋好有阿爸心，其他徒弟亦不時探望。我過時過節又會畀封利是佢，錢銀唔係多，一份心意啫，佢一個老人家唔係大使，最鍾意都係刨吓馬經。」</p><p>憾未同遊中山</p><p>黃夏蕙指蚊叔長子阿泉最近為老父開心，特別返港準備帶爸爸欣賞賈思樂前晚在文化中心的音樂會，詎料前午蚊叔猝逝，黃夏蕙說：「蚊叔幾日前先出院，佢知我去中山剪綵，又話想一齊去，不過佢啱啱出院，雙腳又唔舒服，我當然唔敢帶佢離開香港，我好後悔唔帶埋佢去，或者可以避免佢一個人落街發生呢次意外。」</p><p>黃夏蕙大讚蚊叔為人有情有義，痛失好友，她承諾會協助其家人辦理蚊叔身後事，她說：「我希望蚊叔可以風光大葬，光光彩彩上天堂，不過好多事情都必須尊重佢家人意見。」<br>此外，羅家英昨日在西環出席活動，也惋惜蚊叔的離世，他說：「佢死得好，唔辛苦，又唔知自己幾時死，好似瞓咗咁就最好，好過住喺醫院。」<br>採訪：比華利</p></body></html>