<html><header><meta charset="utf-8"><title>物慾番長：扭蛋文化祭首度襲港</title></header><body><h1>物慾番長：扭蛋文化祭首度襲港</h1><p>每年11月日本都會舉行「扭蛋文化祭」，你唔知、我都啱啱知！想玩唔使過日本咁破費，因為荷里活嚟緊10號起一連九日，舉辦「荷里活廣場×Bandai扭蛋日本文化祭」，絕對係香港首次。<br>展場內會以1,500部扭蛋機勁砌出日本神社做祭典佈景主題，11月聖誕未到、感受另類和風日本慶典，是另一番風味；會場更展出全球首部8呎高巨型扭蛋機，勁扭10"巨蛋（內有迷你模型）；蛋迷另一注目點係首度曝光「數碼高清版（DG）扭蛋系列」，塗妝仔細、超級像真，據稱精緻到可在放大鏡下睇；如非玩具狂熱分子，亦可玩糅合扭蛋的東瀛民間遊戲，例如釣扭蛋、擲扭蛋入鯉魚口及幸運扭蛋等，既新穎又特別。<br><br>記者:朱崇德</p><p>荷里活廣場×Bandai扭蛋日本文化祭</p><p>日期：11月10日至18日<br>時間：12:00nn-9:00pm<br>地點：鑽石山荷里活廣場1樓明星廣場<br>查詢熱線：21188811</p></body></html>