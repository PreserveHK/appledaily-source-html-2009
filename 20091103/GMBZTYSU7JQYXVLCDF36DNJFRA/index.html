<html><header><meta charset="utf-8"><title>國際牌知多啲
</title></header><body><h1>國際牌知多啲
</h1><p>公事所需，處男下海第一次學人攞國際駕駛執照。晨早九點撲上金鐘運輸署，理所當然地人頭湧湧，以入境處攞護照標準睇，預咗搞兩三粒鐘先走得。出乎意料地效率奇快，五分鐘填表遞Form、十分鐘等嗌名畀錢，三扒兩撥搞掂晒，抵讚。申領國際牌只需$80，不過好多人誤解如Visa般逐次計，其實一批就一年內有效，不論次數。另外P牌唔算正式執照，所以不能申請。國際牌亦唔可以替代香港牌，但卻有部份國家承認香港駕駛執照，毋須額外申請國際牌。出外旅遊公幹諗住租車，不妨參考運輸署網頁詳情。<br><br>記者：徐影龍</p><p>網址： http://www.td.gov.hk/public_services/licences_and_permits/vehicle_and_driving_licences/ </p></body></html>