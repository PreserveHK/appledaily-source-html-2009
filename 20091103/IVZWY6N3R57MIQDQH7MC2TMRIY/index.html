<html><header><meta charset="utf-8"><title>隔牆有耳：做卧底每月多$2,824 - 李八方</title></header><body><h1>隔牆有耳：做卧底每月多$2,824 - 李八方</h1><p>「三年又三年，三年又三年……」電影《無間道》主角陳永仁，喺戲裏面做咗成十年卧底，如果按照政府最新公佈嘅紀律部隊「執行卧底職務特別津貼」安排，除咗份糧之外，佢每個月可以有2,824蚊津貼，咁計吓計吓，十年即係可以攞到成338,880蚊。不過現實生活裏面，呢筆錢一啲都唔易攞。立法會公務員及資助機構員工事務委員會噚日傾到卧底津貼問題，職工盟李卓人就問，呢項津貼規定要做卧底超過30日先有得攞，會唔會有啲夥計搵命博，但因為做卧底時間短而冇得拎？<br>公務員事務局局長D姐俞宗怡話，相信做親卧底都會有一定嘅時間，應該拎得到。而稅局同庫房會有特別安排，唔會喺糧單寫明卧底津貼。
</p></body></html>