<html><header><meta charset="utf-8"><title>隔牆有耳：商人搞騎呢市長論壇 - 李八方</title></header><body><h1>隔牆有耳：商人搞騎呢市長論壇 - 李八方</h1><p>周不時有人話香港會被內地邊緣化，喺國際地位又已失色。不過有人就唔信邪，仲話會喺出年大搞一個全球市長論壇，邀請世界各地市長嚟香港開會喎。邊個咁有「大志」？就係香港籃球總會永遠名譽會長程萬琦囉。<br>從商嘅程萬琦噚日喺記者會上自信爆棚，預計會有200個城市市長、500個世界級投資者會出席，包括紐約、倫敦、巴黎代表，起碼過千人會喺2010年11月5至8日到訪香港同深圳出席會議咁話。翻睇127個確認會到嘅城市當中，59個係內地城市。外國方面，埃及開羅、南斯拉夫黑山、馬來西亞代表就應承會到。程萬琦話搞呢個論壇商機無限，會傾吓規劃、環保等議題。
</p></body></html>