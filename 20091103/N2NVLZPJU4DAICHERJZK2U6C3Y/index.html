<html><header><meta charset="utf-8"><title>閃爆AURA34粒鑽!</title></header><body><h1>閃爆AURA34粒鑽!</h1><p>鑲金又鑲鑽？手機都玩到咁富貴！MotorolaAURA機身上鑲34粒鑽石、藍鑽石水晶屏幕，加上18K鍍金面機身，貴氣逼人來！再加上限量200部在香港推出，唔想拎出街同人撞機？又想一顯身價？睇怕只有AURA啱你！<br><br>記者：許福合<br>攝影：陳陶鈞<br>Model：Kity@PureModels<br><br>DetailsCheck，逐粒鑽石數你睇！</p><p>62K藍寶石屏幕
</p><p>新推出嘅貴氣AURA，與前作相比，雖然機身仍然採用老設計，無乜新意，不過用料就再提高一個檔次，首先仍然會見到一個62K藍寶石水晶屏幕，上半及下半部會鑲有合共30粒鑽石，因為屬於採用明亮型切割，在燈光反映下光亮閃爍，睇落豪氣十足，再加上鍵盤上導航鍵上嘅4粒鑽石，全機身一共用上34粒鑽石。AURA機身大部份表面，還鍍上18K真金，淨係AURA一身配搭，已經完全係身份嘅象徵。</p><p>可開合上萬次</p><p>老實講，要有最新功能、下載遊戲等玩法，基本上不用預佢，AURA手機功能真係幾普通，不過機身落足料，例如圓形屏幕，有1,600萬色及300dpi嘅解像度，係手機之唯一，實用嗎？一般啦，設計者明顯着重外在美多啲！<br>AURA仍然係使用旋轉機蓋，左右兩邊都可轉開，而機背就更可以見到機械式齒輪動作，據講用上類似鐘錶所愛用嘅瑞士齒輪，組件多達700個之多，所以最少可保證機蓋可順滑開合上萬次以上。雖然無花巧功能，但仍使用CrystalTalk話音系統，在嘈雜嘅地方都可以聽得清晰，愛煲粥就啱晒。</p><p>Profile</p><p>系統：GSM850/900/1800/1900<br>屏幕：1.55吋/1,600萬色<br>相機：200萬像素　記憶：內置2GB<br>使用時間：通話7.3小時/待機400小時<br>功能：MMS、E-mail、立體聲藍芽、音樂播放、相片及視像拍攝<br>體積：97×48×18mm　重量：141g<br>查詢：Motorola（25063888）</p></body></html>