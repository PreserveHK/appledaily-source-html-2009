<html><header><meta charset="utf-8"><title>隔牆有耳：市民喺街影相被警告 - 李八方</title></header><body><h1>隔牆有耳：市民喺街影相被警告 - 李八方</h1><p>煲呔官邸禮賓府守衞森嚴，除咗示威人士要屈辱喺後門遞信，啲「禁軍」仲好識嚇人。市民劉先生前晚行到禮賓府正門約100米外想表達意見，見正門對面路邊停咗架私家車，阻住巴士站同半條路，但現場警察冇抄佢牌。<br>佢見有人搞特權於是攞相機影低，點知有位高層即刻叫下屬查佢身份證，又警告未得人同意影相，隨時可以拉人。喺街影相都犯法？劉先生好激氣，覺得俾人公報私仇，話會投訴警方濫權。<br>被指阻住半條路嘅私家車，係屬中區分區指揮官陳敏然。陳sir噚日話當時已經休班，因收到警方電台講有同袍喺示威中受傷，所以趕去了解，仲強調當時架車並非停喺禁區，亦冇吩咐下屬警告劉先生。
</p></body></html>