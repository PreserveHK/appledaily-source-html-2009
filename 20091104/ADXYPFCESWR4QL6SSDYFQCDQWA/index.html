<html><header><meta charset="utf-8"><title>「王小姐唔係我緋聞女友」城城決絕甩Mango</title></header><body><h1>「王小姐唔係我緋聞女友」<br>城城決絕甩Mango</h1><p>熊黛林（Lynn）與Mango（王秀琳）各出奇謀攻城，勝負已定。昨日郭富城出席眼鏡活動，以王小姐稱呼Mango，不停強調與她只是不太熟的朋友，更遑論緋聞女友，希望她別想太多，反之談到熊黛林，城城直言她是經常聯絡的好朋友，並流露風騷甜笑，擺明是向Lynn派定心丸。</p><p>郭富城與舒淇昨日到尖沙嘴出席眼鏡店開幕活動，舒淇戴着類似卡通人物小雲造型的眼鏡到場，城城則戴啡色眼鏡，二人驟眼看來十分合襯，城城即大讚舒淇說：「舒淇乜都吸引o架，佢變化可以好大，但今日呢個打扮好少見，佢呢個時期應該成熟啲。」</p><p>嘲小題大做</p><p>二人早前因合作拍戲傳緋聞，城城不避嫌如此大讚女方，舒淇卻表示城城周旋於熊黛林與Mango的緋聞之中，慶幸自己甩難，還說：「遲吓宣傳時先同佢夾吓緋聞囉。」城城得悉後說：「對於緋聞我好無奈囉，啲普通朋友都傳到係緋聞女友。」<br>早前Mango揚言會為城城慶祝生日，又謂傳了祝賀短訊，城城也有即時回覆，問城城可會叫她不要公開說太多？他說：「佢嘅想法我唔能夠控制，普通朋友唔係太多聯絡，好朋友先成日聯絡，我要重申王小姐唔係我緋聞女友。」是否希望Mango不要想太多？城城說：「係呀！」<br>城城又謂很少與Mango接觸：「傳短訊畀我嘅話，唔太熟嘅朋友，禮貌上我每個都會覆，如果將禮貌變成咁多是非，就係小題大做。」問他此言是否要向Lynn派定心丸？城城說：「不嬲係好朋友，使乜定心丸。」至於Lynn如何為他慶祝生日，他風騷笑謂：「唔答。」Lynn生日時，他又送甚麼禮物？城城加倍風騷說：「唔講你聽。」看來二人感情生活相當愜意。</p><p>舒淇唔開心</p><p>此外，談到台灣金馬獎，舒淇的《非誠勿擾》、郭富城的《白銀帝國》及《殺人犯》均有報名，但二人無緣入圍爭影帝影后，舒淇謂有因此不開心，但她身為金馬獎大使故會出席頒獎禮。城城也謂對不入圍感失望，談到他已是兩屆金馬影帝，他則說：「就係囉，自已好感恩o架喇，電影界畀好大信心我，我會繼續呢個方向，唔入圍都冇動搖我拍電影嘅信心。」<br>採訪：羅慧敏<br>攝影：林德雄
</p></body></html>