<html><header><meta charset="utf-8"><title>魚缸暴炒族：銘源無懼基金沽貨 - 方星俠</title></header><body><h1>魚缸暴炒族：銘源無懼基金沽貨 - 方星俠</h1><p>澳洲再度加息，但今次股海反應同上次唔同，事關上次澳洲加息，美元滙價散晒，引發港股急升兼破頂，但呢鋪似乎玩插落，期指連日低水過百點，昨日內地股市雖然上升，但對港股冇乜幫助，後市形勢真係唔多盞。<br>銘源醫療（233）上月中旗下產品蛋白芯片檢測獲列入上海醫療服務項目和價格表，市場睇好業務增長前景，股價升返1元樓上，最高曾見過1.14元，之後在高位回氣。</p><p>前日股價一洗頹風，出現低開高收之大陽燭，並升越10日線，昨日股價曾升至1.09元，惟高位現爭持，收市微跌1格，報1.05元。近期雖見富達減持股份，但股價卻見炒上，反映無懼基金沽貨。<br>銘源09年中期營業額升35%至2.08億元，純利則升8%至8874萬元，產品毛利率仍維持逾82%。產品獲市場肯定，前景可看好，伺機買入，以52周高位1.38元為目標。<br>方星俠</p></body></html>