<html><header><meta charset="utf-8"><title>「他比報紙上更靚仔」尹恩惠冧古仔盼多見面</title></header><body><h1>「他比報紙上更靚仔」<br>尹恩惠冧古仔盼多見面</h1><p>現年25歲韓劇《宮》女星尹恩惠，昨日與型男古天樂一同主持名店剪綵。雖然前日抵港零fans接機，傍晚被記者發現逛街之後又喪跑，不過尹恩惠昨日獲數十fans撐場，態度友善，有問必答，更狂送同場古仔高帽，大讚古仔靚仔有禮。</p><p>意大利品牌Hogan金鐘太古廣場新專門店昨日開幕，特別請來人氣韓劇《咖啡王子》和《宮》女星尹恩惠，與香港型男古天樂一同剪綵。尹恩惠前日抵港時未有fans接機，昨日則有數十fans一早在場等候，尹恩惠更由多位保安和工作人員護駕下到場。</p><p>不介意零Fans</p><p>尹恩惠透過繙譯接受訪問時，表示不介意零fans接機，她說：「其實是因為保安問題，自己其實不是太介意，因為是經理人公司和公關公司兩方面都想低調點。」將於今日離港的她，透露十分喜歡香港，她說：「我來過香港好多次，特別是以前做歌手的時候，有來港拍MV，又有為雜誌到香港的酒店影相，香港很方便、很舒服，也有很多東西買。」<br>昨日尹恩惠首次與古仔碰面，她大讚古仔靚仔，她說：「第一次和他見面好開心，希望下次有多點時間可以多點認識，做個朋友。他真的比在報紙、雜誌上看更靚仔和有禮貌，不過自己擇偶條件還是以性格為先。」</p><p>古仔不重外形</p><p>同場的古仔也盛讚尹恩惠靚女，更不約而同表示擇偶以個性為首要條件，古仔說：「家都係揀相處嘅感覺先，最緊要相處到同埋開心，少睇外形喇。」問可接受異地戀，他說：「我相信緣份，好多嘢都係整定，所以自己唔介意，但有時間先講啦。」<br>採訪、攝影：EricLam、FungKarMan</p></body></html>