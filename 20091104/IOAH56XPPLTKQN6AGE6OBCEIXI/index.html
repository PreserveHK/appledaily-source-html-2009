<html><header><meta charset="utf-8"><title>無線家居電話服務欠佳</title></header><body><h1>無線家居電話服務欠佳</h1><p>數碼通「家+電話」以無線網絡、不用上門拉線作招徠，投入家居電話市場逾一年。本報最近接獲三名讀者反映因對該服務一知半解，被推銷員誤導訂購服務後，發現貨不對辦。<br>家住半山的龔小姐，本年6月訂購數碼通家居電話服務，惟使用後發覺網絡不穩定，尤其打長途電話，對方常埋怨聽不清龔小姐說的話，「我屋企1,500呎，擔心收得唔好，推銷員口輕輕話2,000呎都冇問題。最離譜係用電話錄音系統例如繳費靈，經常話按鍵唔正確。」</p><p>不能駁馬會投注</p><p>羅先生在數碼通街頭推銷攤檔訂購家居電話服務，「我講明要駁馬會投注服務，推銷員乜都話得，之後我問過馬會，原來要用有條線入屋嘅固網服務至得。」<br>管先生則投訴數碼通推銷員的銷售手法蠱惑，「佢蝦我媽媽（60歲）老人家，講到唔清唔楚，淨係話幫媽媽轉個平啲嘅計劃，簽咗約；我返到屋企先揭發。」<br>數碼通回覆考慮羅先生和管先生母親的個別情況，已作出特別安排；龔小姐個案則跟進中。<br>檔案編號：0817049、0925047、0925069<br><br>社會服務<br>報料熱線：29290000<br>社會服務熱線：29908288<br>蘋果日報慈善基金：29908688<br>傳真：37112468<br>網上捐款： http://charity.appledaily.com.hk/donate <br>各類表格： http://charity.appledaily.com.hk/forms <br>電郵：mailto:sservice@appledaily.com<br><br>匿名投訴恕不處理。一經投訴，本報保留刊登權利。</p></body></html>