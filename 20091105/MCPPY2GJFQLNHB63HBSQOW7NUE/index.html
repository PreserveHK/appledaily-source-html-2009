<html><header><meta charset="utf-8"><title>1,200萬像素Satio　TouchFocus食糊</title></header><body><h1>1,200萬像素Satio　TouchFocus食糊</h1><p>1,200萬像素手機Satio！打正CyberShot旗號，擺明幾影得吓；今日搵嚟同級別輕薄相機CasioZ450同場較量；採用TouchFocus的Satio，拎上手用，突然感覺方便咗。<br><br>記者：陳國輝<br>攝影：王文忠<br>Model：Kinki@PureModels<br><br>手機、DC影靚相大對決。</p><p>3.5"巨芒贏Z450</p><p>成年前有好多Forum已講緊Satio，仲問有乜特別功能，似乎毫無意義，反而拎上手玩有乜感覺，與真正DC有乜分別，相信大家更想知。<br>以同級別論，Z450算係典型設計嘅輕薄DC，相比Satio，佢比較厚，而且操作掣亦大部份設於屏幕右邊，勝在簡單又易操控；不過，講到屏幕畫質，肯定就係Satio威晒，佢支援360×640解像度不特止，屏幕闊度更達到3.5"，影16比9嘅相可照用全屏模式顯示，比較Z450嗰種4比3的畫面，可謂更適合影相同拍片。<br>啟動相機速度，兩者大概都係2至3秒內，應該接受到；特別一提係Satio的輕觸式影相介面，用起嚟特別流暢，而且無乜拖慢現象；稍為不足係睇相簿時縮圖以正方形顯示，睇唔晒「全相」，要揀相嗰陣會無咁方便。</p><p>相質實試大激鬥<br>鬥動態</p><p>拍攝具動感嘅影像時，由Satio試相睇到，白鴿上一對翅膀出現較嚴重嘅鬆郁矇情況；相反，Z450影得比較實淨及清楚。</p><p>拍微距　
</p><p>Satio約1至2秒對焦速度，相比Z450要對幾次先「中焦」，明顯輸蝕；至於畫質上亦見到，毛公仔嘅Detail位亦比Z450更清楚！</p><p>影人像</p><p>色溫方面Satio偏暖，Z450偏冷，所以影人像時你會發現，整體膚色感覺好唔同，邊個靚啲當然睇個人喜好，但講還原度似乎Satio優勝。</p><p>SatioProfile</p><p>制式：WCDMA/GSM<br>體積：112×55×13.3mm<br>重量：126g<br>屏幕：輕觸式3.5"nHD<br>通話時間：（2G）660分鐘（3G）290分鐘<br>主要功能：1,200萬像素鏡頭、Xenon閃燈、16倍數碼變焦、笑臉偵測、GPS、microSD卡<br>查詢：SonyEricsson（82038863）</p></body></html>