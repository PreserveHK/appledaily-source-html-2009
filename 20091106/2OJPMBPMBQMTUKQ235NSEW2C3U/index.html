<html><header><meta charset="utf-8"><title>江若琳鎖水三招　急敷Toner</title></header><body><h1>江若琳鎖水三招　急敷Toner</h1><p>十八廿二無醜婦，江若琳（Elanne）正是人辦。早排直踩拍電影錄MV再返大陸橫店拍劇，忙到甩轆兼撞正皮膚大敵的勁乾天氣都無有怕，依舊水汪汪靚樣見人，搵條紋都難。原來全靠她獨門自創「鎖水三招」，即場示範，各姊妹準備接招過冬啦！<br><br>記者：葉雪芯<br>攝影：林栢鈞<br>鳴謝場地提供：TheMiraHongKong（23681111）<br>Makeup：諺瞳小白@PicturesqueGate<br>Hair：JamesLee@HAiR<br>Wardrobe：Celia@DadaStylingClub<br><br>江若琳分享保濕及護膚心得。</p><p>第一招：暖Mask更吸收</p><p>勤力小蜜蜂Elanne早前返大陸橫店捱更抵夜拍劇，食不下睡不好兼肚瀉，瘦足一個碼，加上遇正天氣又凍又乾，難得皮膚仲Keep到，全賴獨門保濕秘技：「我每星期最少敷四次保濕Mask，而且特別鍾意敷暖Mask，因為天氣凍時敷塊冷冰冰的Mask上面，一來好難受，二來唔吸收，敷幾多都無用。所以我會先將未開封的Mask放入暖水坐熱，待面膜微暖後再敷上面就最舒服，而且血液循環得好，精華素都吸收好多o架！」坐熱塊Mask呢招都諗到，勁！</p><p>第二招：花千元買導入器</p><p>個人最怕秋冬上妝，一搽粉底即見皮膚甩皮現細紋。遇着這些情况，Elanne就話有招妝前保濕法：「好彩我仲後生，未需要搽油潤Cream，通常搽清爽WaterGel就夠，就算上妝後都唔怕出面油。最近我更專誠上網用咗千幾蚊買個美容液導入器，配合WaterGel邊搽邊按摩，吸收得好快，之後搽粉底仲好貼服㖭！」女人錢真係易賺！</p><p>第三招：局部敷上妝易</p><p>萬一皮膚乾到無得救，出現甩皮情況，Elanne仲有一招急救絕技，就係敷爽膚水！「先用Toner整濕化妝棉，局部敷在乾燥甩皮的位置，大約十分鐘，包保即刻上貼服妝！」打蛇隨棍上，順道問Elanne心水護膚品牌？賣花讚花香，佢例牌答Neutrogena，不過無可否認佢一身滑溜靚肌都是多得它，她仲身先士卒試用新系列Hydro-Boost：「去橫店拍劇這兩個月，我淨係拎咗兩箱Hydro-Boost系列就走上去，日日用，幾乾天氣都頂得住，保濕真係好Work，皮膚質素仲好過以前。」有你真人示範，點都值得試啦！</p><p>Hydro-Boost保濕潔面慕絲$99.9</p><p>蘊含意大利Tuscany橄欖葉精華，溫和平衡皮膚水份。</p><p>Hydro-Boost保濕液$99.9</p><p>有「12小時漸進保濕系統」，可不斷為皮膚補水。</p><p>Hydro-Boost保濕凝露$129.9</p><p>啫喱狀質地輕盈，可長時間鎖水，於上妝前或作晚間GelMask用均可。</p><p>Hydro-Boost水潤精華保濕面膜$119.9</p><p>可14倍提升皮膚水份，高效保濕精華可在皮膚面層形成鎖水層，保持皮膚光潤。</p><p>手腳密密搽</p><p>做Artist樣要靚，就連身體每寸肌膚都要Keep得好。Elanne話自己尤其注重手腳肌膚，常搽HandCream以保滑溜皮膚，着背心短裙凉鞋都無有怕。</p><p>冲凉後即搽
</p><p>Elanne會於洗澡後，趁皮膚微熱兼水份未乾透前即搽BodyCream，保濕效果特別好o架！</p><p>按摩甲邊</p><p>Elanne話自己容易生倒刺，所以搽HandCream時會特別留意指甲邊，加強按摩。</p><p>查詢：Neutrogena（27363885）</p></body></html>