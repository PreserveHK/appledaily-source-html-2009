<html><header><meta charset="utf-8"><title>視目光掃射為性騷擾周秀娜搭港鐵屁股遇襲</title></header><body><h1>視目光掃射為性騷擾<br>周秀娜搭港鐵屁股遇襲</h1><p>周秀娜（Chrissie）雖經常以性感形象示人，但她卻認為男人在公眾場所上下打量女性，已算是性騷擾。Chrissie還透露未入行前，有次在擁擠的港鐵車廂內感覺臀部被貼到實，嚇得她急急行開，不敢轉頭望。</p><p>周秀娜日前與Square的兩位成員James及Gary宣傳新片《關人7事》，戲中Chrissie飾演一名在便利店打工的平凡女子，經常被上司性騷擾，但她生性怕事，只會啞忍。至於現實中的她也遇過色魔，Chrissie說：「嗰時仲未入行，當時搭地鐵好多人好逼，有個男人企喺我後面，身體有所動作，我個patpat感覺到有啲嘢頂住我，我冇轉頭望，只係自己走開就算，嗰次都係唯一一次遇到呢啲情況。」</p><p>Gary被中女攬</p><p>反而Gary和James的經歷比Chrissie精采，Gary說：「有次去酒吧玩，有個中女好大膽走埋嚟自動攬住我，暗示想有下場，我係好抗拒，我覺得呢啲都係性騷擾。」James則說：「我就冇Gary咁好艷福，我係同一班朋友去飲嘢，有個朋友嘅男性朋友坐喺我身邊，用手掃我背脊掃到落我屁股，當時真係起雞皮，我通常都係吸引啲同性。」Chrissie聽到同性相吸的話題即說：「我讀中學時都有呢類同學，佢哋會暗示畀你知對你有興趣，但我會好明確咁表明我係鍾意男仔，佢哋都會接受。」</p><p>直擊阿伯OL</p><p>Chrissie說她有次坐港鐵見到一位OL身穿一條透視裙，背後有位年約60歲的阿伯目不轉睛由上而下打量那人，她覺得這種行為已經算是性騷擾。但Chrissie推出攬枕又拍比堅尼廣告相，同樣都是惹人遐想兼任人上下打量，對此她卻不表認同，Chrissie說：「我啲都係工作性質，做時冇諗其他嘢。」James也說：「我唔覺得有刻意引人犯法，反而係用欣賞眼光去睇，啲相影得好fashion好靚。雖然係好少布，但咁唔代表暴露。」<br>採訪：魯萍　攝影：黃偉雄</p></body></html>