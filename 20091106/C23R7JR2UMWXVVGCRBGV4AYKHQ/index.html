<html><header><meta charset="utf-8"><title>特稿：利記、拜仁「衰波之霸」 - 畢傑</title></header><body><h1>特稿：利記、拜仁「衰波之霸」 - 畢傑</h1><p>拜仁慕尼黑今季一直被捧場客譽為「衰波之霸」，皆因捧其時開對家，取其對家時即能大勝，攤路異常難捉兼累死人。如今拜仁終於搵到「好對手」，原來利物浦在[-1]盤路計，更較拜仁符合「衰波之霸」稱號，昇華至「衰波之神」境界。</p><p>長期捧場激心</p><p>利物浦自9月29日開始曾錄得4連敗，當缺謝拉特迎擊曼聯，卻可淨勝紅魔2:0；其後於英聯盃負阿仙奴，復再於聯賽不敵富咸，盤路同樣難捉。到周三歐聯作客里昂，下盤捧場客心諗終於可收足全個，但又尾段被迫和打個5折，激心！<br>原來，紅軍[-1]盤口在正式賽事計，暫開過10場，能淨勝兩球或以上開「主勝」或「客勝」，實情僅兩場，即20%開上盤。拜仁就算有「衰波之霸」的稱號，在[-1]的14場裏仍有4贏3和7輸成績，換言之都有28%開「主勝」或「客勝」，鬥衰之下比紅軍「更勝一籌」。<br>再談「讓球」，則以利物浦盤路較佳，5戰有兩場贏盤，但要留意當中有4場是受讓；拜仁逢開「讓球」必輸，暫兩戰兩輸累捧場客。文：畢傑<br><br>利物浦<br>領隊：賓尼迪斯<br>聯賽成績：6勝5負（18分）<br>英超排名：第6位<br>英超奪標賠率：14倍<br>歐聯奪標賠率：60倍<br>讓球主客和[-1]盤路：2贏3和5輸<br>讓球盤路：2贏3輸<br>賓尼迪斯可教到季尾：1.67倍<br>賓尼迪斯季尾前被炒：2.1倍<br><br>拜仁慕尼黑<br>領隊：雲高爾<br>聯賽成績：5勝4和2負（19分）<br>德甲排名：第6位<br>德甲奪標賠率：2.2倍<br>歐聯奪標賠率：22倍<br>讓球主客和[-1]盤路：4贏3和7輸<br>讓球盤路：2輸<br><br>資料來源：足智彩<br>賠率來源：足智彩、skybet<br>截至：05/11</p></body></html>