<html><header><meta charset="utf-8"><title>隔牆有耳：管藥措施辣　李淑儀被指摘 - 李八方</title></header><body><h1>隔牆有耳：管藥措施辣　李淑儀被指摘 - 李八方</h1><p>今年初藥廠爆出多宗嚴重事故後，港府成立藥物監管制度檢討委員會提出補鑊措施，委員會上月底提出多項建議，不過有份參與委員會嘅西醫工會同執業藥劑師協會卻指委員會懶理兩會反對部份建議嘅聲音，好離譜。<br>西醫工會會長楊超發噚日喺記者會上指，委員會建議規定零售商同醫生要保存訂購藥物書面紀錄，佢指咁做增加工作量，應該強制由醫生或藥劑師簽收藥物；執業藥劑師協會會長鄭綺雯則質疑要求藥房營業時間必須有藥劑師當值建議，因為受僱藥劑師有責無權，對藥劑師不公平。<br>兩會要求食衞局兩個月內回應佢哋訴求，同時撤換委員會主席、食衞局常秘李淑儀，否則兩人辭職唔做成員。</p></body></html>