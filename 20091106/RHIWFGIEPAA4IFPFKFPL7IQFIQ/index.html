<html><header><meta charset="utf-8"><title>美牛攻心計　渾身是釘</title></header><body><h1>美牛攻心計　渾身是釘</h1><p>講到JeansTrend，全世界都要睇住一眾美牌帶頭，鬼叫美國有個荷李活，全靠一班潮星隨便行街湊仔Hea着已經夠晒煲起潮流。09秋冬美牛一改常態，告別多年拿手西部牛仔休閒風，轉玩Rock爆性格，分成窩釘和紮染兩大門派，唔想Outdate就快手揀定一派入會啦！<br><br>記者：葉雪芯<br>攝影：陳陶鈞<br>Model:Monique@chinadoll<br>Makeup&amp;Hair:Hilary@Colouryourfaces<br><br>現場直擊半裸模特兒演繹美式新款牛仔褲。<br></p><p>窩釘爬上牛</p><p>美牛多年來最耍家的伎倆，就是賣勁「Hea」的西部牛仔復古Vintage休閒風，講的不是手工質地Cutting求其，而是款式不花巧但又夠晒舒服，好讓你日日Hea着甚至中毒地長期攬上身。來到今季，終於一反慣常動作，窩釘熱潮捲到美牛界，例如以「RealAmericanJeans」響朵的Robin'sJean，大膽地以窩釘作為今季主打設計，幾乎整個系列每一條牛仔褲都搵到窩釘的蹤迹；不得不提的是RA-RE，本身是美牌，但就在意大利發迹，論誇張，相信都無人能及，在前幅褲筒位釘滿大大粒又閃到令的窩釘，一定合晒浮誇友心水；咪以為窩釘款一味得個Rock字，一向玩GoodFitCut的「7號仔」7forallmankind繼續玩超貼身SkinnyJeans的同時，還加入了不少細細粒閃銀窩釘，其中腰帶釘的SuperSkinnyJeans就夠晒女人味，突出了整個腰部線條，靚股女必着！</p><p>復興紮染潮</p><p>美牛Trend絕對少不得在牛牌有舉足輕重地位的JBrand，今季人人玩窩釘，仲有它帶起了另一潮流──紮染。紮染一向較少出現在牛仔界，相對其他服裝，工序較繁複，JBrand向來有「玩乜興乜」的功力，今季挑戰難度，推出多種紮染花款圖案。憑良心講一句，紮染圖案較花巧，未必個個有本事Carry得到，尤其腿粗人士就要慎入，小心隨時變象腿！無獨有偶，今季另一美牌GeneticDenimJeans又玩紮染，但款式就比JBrand低調得多，深淺兩色對比不大，亦易襯得多。姑勿論是誰帶頭紮染，有Trend咪齊齊玩囉！</p><p>shoplist：</p><p>k.7forallmankind（22347746）<br>中環IFC商場二期3083舖<br><br>h.HarveyNichols（36953388）<br>中環置地廣場地下<br><br>s.Seibu（29713888）<br>金鐘太古廣場L1<br><br>g.GUESS（34228568）<br>銅鑼灣京士頓街2-4號地下</p></body></html>