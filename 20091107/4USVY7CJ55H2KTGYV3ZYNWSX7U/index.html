<html><header><meta charset="utf-8"><title>畢賭翁：皇馬打吡戰W硬 - 畢傑</title></header><body><h1>畢賭翁：皇馬打吡戰W硬 - 畢傑</h1><p>近排好似牛仔很忙咁忙，多謝各方好友嘅畀面，食飯、party、踢波樣樣銘記於心，特別多謝周三晚抽空出席嘅朋友。<br>之前放假終於睇咗《SAWXI》，跟足之前5集嘅畢傑，覺得呢集冇對上幾集咁血腥；除咗開頭嗰幕女黑人怒斬左手有輕微感覺外，之後完全勾唔起我嘅暴戾，同之前幾集嘅劏肚、放血差好遠。至於結局就冇影到個幹探死唔死，淨係嗌咗一聲，有冇第7集，咁要睇Jigsaw仲有幾多接班人喇。<br>收完周麗禮物，再收蘇康嘅邪留丸，噚日再收埋尹揚嘅N字日牌啤牌，多謝晒。講到最刻骨一定係烈爺嗰份，我都要回饋貼士畀佢哋：馬德里打吡戰，要皇馬W。<br>畢傑<br><br>近5場往績：WWLWW<br>主客和：皇家馬德里勝<br>心得：此打吡有大蝦細傳統</p></body></html>