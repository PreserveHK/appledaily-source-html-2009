<html><header><meta charset="utf-8"><title>馮仁昭四圍超：馮德倫重拍《跳出去》讚好 - 馮仁昭</title></header><body><h1>馮仁昭四圍超：馮德倫重拍《跳出去》讚好 - 馮仁昭</h1><p>馮德倫（小圖）導演嘅電影《跳出去》幾經波折，已安排12月3日聖誕檔期上映。原先陳冠希嘅角色就俾台灣小生立威廉（右）取代重拍，但馮德倫話未嘗唔係好事喎，佢接受電話訪問時話：「好多時拍完啲戲導演都唔滿意，咪當呢次機會改囉。」有傳媒睇完試片話套戲好有周星馳影子，馮德倫就話個古仔同構思都係來自星爺，所以無可厚非。</p></body></html>