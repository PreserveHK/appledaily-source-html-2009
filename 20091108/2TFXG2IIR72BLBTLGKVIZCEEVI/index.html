<html><header><meta charset="utf-8"><title>出慳招：大欖隧道平$10</title></header><body><h1>出慳招：大欖隧道平$10</h1><p>每次過大欖，來回要成$60都咪話唔肉赤，早兩日聽車迷友人過料，話大昌行二手車部就同大欖隧道聯手搞咗個Promotion，不過就唔使Join任何計劃或消費，有一大叠$5Coupon放喺櫃台免費索取，過隧道一來一回用晒兩張，即慳$10。睇車時順道免費攞Coupon，車迷、車行、隧道公司同時得益，何止雙贏，直頭三贏啦！<br><br>記者：梁美甜</p></body></html>