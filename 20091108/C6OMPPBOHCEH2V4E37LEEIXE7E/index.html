<html><header><meta charset="utf-8"><title>男潮連珠豹發</title></header><body><h1>男潮連珠豹發</h1><p>未入秋，女仔的豹紋裝已經急不及待要出籠。感覺上男裝的豹紋今季終於一掃到喉不到肺的頹氣，無論hi-endfashion和街頭服都將豹紋加入極具男人味的單品如恤衫、西裝外套身上。展露獸性，今季是時候！<br><br>記者：梁俊鵬<br>攝影：陳盛臣<br>Model：JohannesH@Starzpeople<br>Makeup&amp;Hair：Meegan</p><p>反轉見骷髏</p><p>有說Roen同mastermindJAPAN是世仇，知名度如HarveyNichols等大型selectshop一樣無偈傾，你入Roen就唔使旨意入到mmJ。皆因兩者都用骷髏，都玩高級物料的半streetfashion。Roen的豹紋外套睇落大路，紅黑間條加金色骷髏，好例牌但屬潮人最受的配搭。但反轉的豹紋就殺傷力強，大大黑色骷髏搶眼到極點。</p><p>ReverseCheck!</p><p>外套反轉是意想不到的大路紅×黑間條，以金色釘珠砌成的骷髏圖案最值錢。</p><p>CdG豹紋恤</p><p>玲姐的CdG每季都有不同的patchwork恤衫，除了成日用的英倫格仔、條子紋之外，都估到遲早會用到豹紋。今季亦有豹紋皮鞋和Eason都有着的豹紋cardigan外套，可惜入貨所餘無幾，想借來影相都難。</p><p>agnèsb.黑色西裝外套$4,990、黑色漆皮鞋$2,990（a）、CommedesGarconsHommePlus粉紅豹紋恤衫$3,150、灰色條子西褲$3,600（i）</p><p>ReverseCheck!</p><p>agnèsb.F/W09fashionshow中，模特兒刻意反轉西裝褸着，豹紋出晒嚟；而穿黑色正面時又可以捲袖露出豹紋，去party都無咁悶。</p><p>豹Fur姣爆</p><p>至於一向有自己風格的agnèsb.男裝就少有見姣味，幾件glam豹紋items貴精不貴多。不過同樣要就用家需要，豹紋fur圖案比女裝來得低調，最緊要是可以反轉着，襯番窄腳褲搞掂。</p><p>agnèsb.豹紋fur外套$6,590、黑色ruffle領上衣未定價、黑色吊腳褲未定價（a）</p><p>ReverseCheck!</p><p>反轉是灰色外套，視覺效果當然大減。</p><p>跑街披豹皮</p><p>邊個話豹紋一定着到姣味出汁？HARE就將豹紋與今季的outdoorstyle融合，將在香港已叫保暖度足的夾棉背心變成豹紋絨毛，而高筒波鞋用上豹紋做點綴，襯法和平時的一樣，唔怕買了不敢着出街。</p><p>HARE豹紋背心外套$1,399、黑色絨褲$799、豹紋波鞋$1,199（c）、agnèsb.豹紋領巾$690（a）</p><p>ReverseCheck!</p><p>反轉背心是啡色絨毛，同樣感覺柔軟。</p><p>先入豹配件</p><p>始終浮誇衫褲未必個個受，不過同樣想追豹紋熱，都可以由accessories着手。記得全身最好只有豹紋這個重點，其他衫褲都盡量以淨色簡單為主。</p><p>上身披豹衣</p><p>整件豹紋或許難接受，所以男裝豹紋的設計哲學都只玩點綴，甚少如女裝般用作主色。Knitwear反而最易襯，只要襯番每個男仔都一定有的黑西裝褸加白恤衫，去clubbing已經夠chic夠矚目。</p><p>男星撐豹</p><p>Eason可能受Wyman感染愛上CdG，兩次着不同款式豹紋衫示人，其實他造型百變着乜都無有怕。</p><p>古巨基就話自己屋企幾乎何print的衫褲，格仔、橫間、甚至豹紋都在衣櫃留作襯衫用。</p><p>新舞王陳偉霆William建議各位用豹紋衫襯casualwear出街，已經夠搶眼。</p><p>（a）agnèsb.（28819129）<br>（c）collectpoint（29920272）<br>（h）H&amp;M（21109546）<br>（i）I.T（29180667）<br>（p）PUMATheBlackStore（22347482）<br>（s）Seibu（29713888）</p></body></html>