<html><header><meta charset="utf-8"><title>各為其主冇面畀Stephy拒商台會傅穎</title></header><body><h1>各為其主冇面畀<br>Stephy拒商台會傅穎</h1><p>傅穎（Theresa）與鄧麗欣（Stephy）不和升級，勢成水火，自Theresa離開金牌轉投星皓後，更不用交戲，Theresa早前以英文寫Blog揶揄Stephy英文差。稍後二人將有機會同場出席商台頒獎禮記者會，Stephy得悉要與死敵狹路相逢，即以沒空檔為由拒絕出席，認真唔畀面。</p><p>傅穎仍屬金牌歌手時期已因為爭寵，與鄧麗欣姊妹變仇人，Theresa過檔星皓後，雙方更加不用畀面及交戲。有消息指本來二人答應出席於後日舉行的商台叱咤樂壇流行榜頒獎禮記者會，仇人見面，商台也甚識做，打算安排歌星埋位時，讓Stephy坐第一排，Theresa就和吳雨霏（Kary）坐第二排。<br>誰知Stephy實行有你冇我，當知道要與Theresa同場，即以沒有空檔為由拒絕出席，看來不想看見仇人眼寃。</p><p>傅穎：覺得我寸</p><p>至於Theresa昨日在屯門出席「學前兒童言語障礙檢測」活動，她自言說話沒尾音，聲音像男生，才被人感覺說話很招積，常被誤會。問她是否因此才與Stephy不和？Theresa笑了很久才說：「可唔可以唔答？其實最初接觸我嘅人可能會覺得寸，但係我家學緊講嘢有尾音，同事又話聽到想嘔，嗲聲又好怪。」<br>Theresa表示說普通話會好一點，她與棒棒堂成員熬犬傳緋聞，難道經常講電話談情才訓練有素？問Theresa有否被熬犬稱讚說話有性格，她說：「唔好講佢啦，大家覺得我把聲有性格，講國語自然有尾音，話我講嘢溫柔，如果佢咁講實係講反話。」<br>另外，Theresa前晚出席新老闆王海峰生日會，她說：「我冇買禮物，祝佢所有嘢都順利，佢不斷介紹人我識，相信我努力工作幫公司搵錢就得。」<br>採訪：王連連、丁寧<br>攝影：黃偉雄</p></body></html>