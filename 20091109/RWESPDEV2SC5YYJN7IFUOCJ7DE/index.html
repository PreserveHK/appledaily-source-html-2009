<html><header><meta charset="utf-8"><title>周慧敏收百子圖唔肯生</title></header><body><h1>周慧敏收百子圖唔肯生</h1><p>周慧敏（Vivian）昨日以願望成真基金大使身份，在九龍灣出席迎接東亞運動會活動。</p><p>探望末期病人</p><p>明天是Vivian的42歲生日，一班fans特別為她送上鮮花、蛋糕及一幅百子賀壽圖，她說：「收到百子圖好意外，但我只會助養唔會生，都冇可能生到100個仔，同fans互動夾埋一齊助養100個小朋友會更加有意義。」她指與倪震早有共識，不會為一些節日送禮物。<br>成為願望成真大使，Vivian之前經大會安排與兩位末期病人見面，Vivian說：「兩個fans希望能見我一面，佢哋表現得好開心滿足，雖然最後都係離開咗，不過仍然可以將一份鼓勵帶畀佢哋家人，希望大家唔好吝嗇，付出力量幫助別人。」<br>採訪、攝影：魯萍</p></body></html>