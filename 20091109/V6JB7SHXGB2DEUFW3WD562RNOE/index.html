<html><header><meta charset="utf-8"><title>谷祖琳行善撫喪弟痛</title></header><body><h1>谷祖琳行善撫喪弟痛</h1><p>谷祖琳、林一峰和at17等，昨日到尖沙嘴出席「樣板孃galsampler」相展暨相集義賣，谷祖琳和谷德昭創立的「青春無晦行動」成為受惠團體。</p><p>助思覺失調病人</p><p>谷祖琳的弟弟兩年前因患抑鬱症及思覺失調跳樓自殺，她希望藉此幫助有思覺失調的年輕人，她說：「其實好多人有思覺失調自己唔知道，而且思覺失調年輕化，我想將呢個病介紹畀多啲人知，令佢哋及早察覺去治療。」<br>問到谷祖琳喪弟之痛是否已平復？她說：「呢啲唔會overcome到，既然事情都過去，不如將唔開心轉成正能量。不過當時細佬唔喺度，我都會由得自己唔開心，但唔開心一兩日就話畀自己知夠啦，唔可以再係咁落去。」<br>採訪、攝影：李珮洳</p></body></html>