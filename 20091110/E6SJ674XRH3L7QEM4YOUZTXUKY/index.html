<html><header><meta charset="utf-8"><title>窩輪搏擊：東亞未升完炒17247 - 俊樺</title></header><body><h1>窩輪搏擊：東亞未升完炒17247 - 俊樺</h1><p>港股上禮拜暮氣沉沉，恒指50日線差啲守唔住，禮拜五彈返上嚟，噚日再大幅抽高，升穿20日線，如果補埋裂口，成個形勢會唔同晒。<br>六行三保噚日發力，升勢有成交配合，應該仲有得升。此外唔好走漏滙控（005）同恒生（011）兩大銀行股，昨日齊齊炒上，恒指上試23000關要靠佢哋。<br>東亞C輪17247：東亞銀行（023）連續升咗幾日，已經逼近30元，噚日收29.05元。若升破30元，睇33元，可以諗吓隻C輪17247。<br>隻輪現價11.7仙，2010年4月29日到期，行使價36元，溢價27.9%，引伸波幅41.6%，槓桿率24.8倍（有效6.6倍），正股升上33元，17247有機見25.4仙，如果正股跌穿27.70元，就沽咗隻輪止蝕。<br>俊樺</p></body></html>