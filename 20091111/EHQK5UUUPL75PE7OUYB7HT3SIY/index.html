<html><header><meta charset="utf-8"><title>比堅尼拍慈善月曆Baby扮墮海玩水遭識破</title></header><body><h1>比堅尼拍慈善月曆<br>Baby扮墮海玩水遭識破</h1><p>楊穎（Angelababy）與熊黛林等16個模特兒，早前出海拍攝年度慈善月曆，兩人大解放瞓身以搶眼鮮紅比堅尼上陣，谷胸瞓甲板，吸引了幾艘船駛近狂。Baby貪玩多次想扮墮海，姚予晴（Mikki)則自爆影完相，人人變餓狼狂食，影月曆變遊船河。</p><p>熊黛林、Angelababy人紅惜肉如金，行騷出events已甚少穿泳裝拍照。兩人所屬的STYLE拍攝一年一度的慈善月曆，下月將在海港城限量發售，為香港血癌基金籌款，之前公司全體總動員以泳裝上陣，Baby和Lynn都不例外，連同姚予晴（前名姚書軼）、陳碧舸等16個模特兒，拉大隊中午出海，駛到僻靜海灣拍攝，更吸引了好幾艘船隻在附近徘徊。</p><p>禁離開船艙</p><p>年紀最細的Baby，一直想在拍攝前扮失足墮海，乘機落水玩，但被公司同事發現後，即輪流不停幫她補妝，禁止她離開船艙「跳船」，穿上紅色比堅尼的Baby，瞓身叉腰攤甲板，火速拍完即落水嬉戲。<br>熊黛林也表示近幾年因工作繁忙，很久沒有機會出海暢泳，她說：「海灘都好好，但係朋友唔願意同我去，因為佢哋怕俾人影到自己嘅泳裝相。」</p><p>美女變餓狼</p><p>姚予晴表示甚少如此齊人工作，她說：「好多時係key落去同一張相，今次一齊好多人，直情似遊船河，好大班人，幾好玩，身材個個都好好，人人肉帛相見。」她更指雖然有豐富自助餐，大蝦沙律等，但冇人敢食，她說：「每個人都驚食完有肚腩仔，所以唔敢食，影晒相之後，個個變成餓狼。」　採訪：葉雪、林妙萍</p></body></html>