<html><header><meta charset="utf-8"><title>Joey聽MonsterBeats　15分鐘高潮</title></header><body><h1>Joey聽MonsterBeats　15分鐘高潮</h1><p>品嚐咖啡，或只求一個目的，尋找自由自在嘅感覺！除咗識嘆，本地CoffeeShop更大搞音樂文化，在室內擺設MonsterBeatsStudio耳筒，15分鐘任試任聽，今日搵嚟Rock界死硬派JoeyTang（鄧建明）大談與「怪獸」不解之緣，仲教各位入門粉絲點樣升呢！<br><br>記者：陳國輝<br>攝影：王文忠</p><p>耳仔都坐意大利梳化</p><p>入到CoffeeShop，吹水抑或Hea坐唔緊要，最重要感覺好Feel！專業級音響品牌MonsterBeats首度殺入食肆，走平民化，究竟掂唔掂？Joey話，自從兩年前認識咗「怪獸」，基本上Headphone、結他Cable、甚至DrumCable都指定用佢，論音色，佢夠Powerful、高中低音尚算自然；而外觀，雖然Studio唔似Heartbeats有LadyGaga照住，但望落去亦似一件DesignerProduct，擺喺CoffeeShop特別有品味。<br>戴上耳更誇，Joey形容感覺似意大利梳化，係咪買花讚花香就唔知，但據講耳枕原來用雞蛋殼中嘅物質提煉而成，舒適已不在話下，更正係可防止皮膚敏感，唔似一般由塑膠製成嘅Headphone咁，戴得耐多汗、多油。</p><p>15分鐘聽完叮走</p><p>若然聽音樂似品嚐咖啡，區區一兩啖又點會足夠？奈何！今次PacificCoffee與MonsterBeats合作搞嘅免費試聽，不設CDPlayer，不設iPod、甚至連音樂網站都無特別推介，如果你平日無乜上網聽歌習慣，霎時間真係唔知點用好！就算你有時間上網慢慢搵，之但係若然有其他人需要「跟隊」，15分鐘你就被叮走，再撞啱上網撈得慢，隨時一首歌都聽唔到o架！<br>唔想同人爭？無問題，PacificCoffee亦提供即時售賣MonsterBeatsStudio服務，就好似Joey話齋，聽iPod跟機Headphone無乜用，想提升個人Level，不如換番隻專業級耳筒，扮番個音樂版陳豪。</p><p>銷售點：PacificCoffee<br> http://www.pacificcoffee.com </p></body></html>