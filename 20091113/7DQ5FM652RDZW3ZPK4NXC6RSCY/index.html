<html><header><meta charset="utf-8"><title>錯字才女又出書Stephy教整餅逃避寫字</title></header><body><h1>錯字才女又出書<br>Stephy教整餅逃避寫字</h1><p>鄧麗欣（Stephy）今年在書展推出錯字百出的愛情小說《陪著我走》，才女形象盡毀，未知Stephy是否不欲再被冠以污名，所以改出教人整甜品的烹飪書，起碼不用執筆寫字，賣靚樣賣甜品就不怕失手。</p><p>鄧麗欣於今年書展推出愛情小說《陪著我走》時，被揭發全書33頁中竟出現逾百錯字，事後她死撐是用了普通話拼音輸入法才出現錯誤，但才女形象盡毀，緊接更被指會考中文科僅得一分，其後接受英文傳媒訪問時又露餡被揭英文水皮，似乎未有好好打好根基。</p><p>小方試過手勢</p><p>未知Stephy是否見過鬼怕黑，對寫書心存芥蒂，所以她退而求其次改出教人整甜品的烹飪書《心甜》，只賣靚樣和精緻甜品，相信就不擔心會再被人捉錯字，昨日她到銅鑼灣為下月推出的《心甜》拍攝封面照，不過現場就只見Stephy單拖上陣，未有男主角在場，她笑言自己拍照可以令大家有幻想的空間。<br>問到緋聞男友方力申有否親嘗過她炮製的甜品蛋糕，Stephy直認小方品嚐過，不過一提到是否有送上心形蛋糕給小方時，Stephy即說：「佢就想，唔會咁易整心形，不過以前讀書時都有送過心形蛋糕畀男友，家屋企都冇心形模，只得內斂啲嘅款。」</p><p>Bid唇印廚師帽</p><p>提到死敵傅穎（Theresa）有否試食過Stephy的甜品時，Stephy說：「有，以前一齊住有整過曲奇餅，唔記得佢有冇讚，自己嗰時都冇整得咁叻，近呢幾年先整多啲，我唔知佢鍾唔鍾意整甜品，如果佢鍾意都會送本書畀佢，不過我哋家都冇乜搵（大家）。」此外，Stephy將會為購買新書的讀者送上驚喜，並考慮將印有其唇印的廚師帽放上網給讀者競投，更計劃將籌得善款捐出去做慈善。<br>採訪：駱華齡　攝影：陳俊強</p></body></html>