<html><header><meta charset="utf-8"><title>臘秋肉香</title></header><body><h1>臘秋肉香</h1><p>小時候，最喜歡將臘腸及膶腸放入電飯煲一齊蒸，可以送一大碗飯；長大後不再滿足於這種懶人煮法，除了經典的臘味扒豆苗，原來臘味還可以配韓國泡菜、日本黑豚，味道原來好夾、好惹味！<br><br>記者：黃家欣　<br>攝影：譚盈傑</p><p>劉錦佳（香港日航酒店桃李中菜廳主廚）</p><p>擁有逾三十年烹調中菜經驗，曾於香港、上海、北京及新加坡等多間頂級酒店及食肆工作，最擅長將不同國家的食材融入中菜當中。</p><p>揀臘腸　望　聞　摸</p><p>望︰揀臘腸應揀顏色鮮明，紅色帶有光澤，肥瘦肉分佈均勻而清晰，即表示肥肉與瘦肉分開絞碎，食落較有口感。此外，如色澤呈粉紅，表示含過量人造色素。</p><p>聞︰聞一聞臘腸，如滲出油膉味，表示臘腸不新鮮，不要揀。</p><p>摸︰臘腸身應有適量油份，但不可有黏的感覺，否則表示臘腸並未徹底風乾，味道稍遜。</p><p>老字號臘腸比拼<br>萬利隆最抵買</p><p>擁有51年歷史的老字號，在內地及本港亦設工場，上環店的臘腸全部由本地工場人手製作，以天津金星牌玫瑰露及香港醬園的頂級頭抽，醃製手切鮮豬肉，帶香濃酒香，腸衣亦選用風乾一年以上，口感爽脆，食落無渣。<br><br>名人食客︰曾蔭權、梁文韜<br><br>地址：上環德輔道西134號地舖<br>查詢：25483886</p><p>顏色</p><p>色澤最佳，呈暗紅色，<br>帶光澤，質地實淨。</p><p>肥瘦分佈</p><p>肥肉粒與瘦肥分明，肥肉粒夠細滑。</p><p>油份</p><p>頗多，摸落尚算乾爽。</p><p>價錢</p><p>特瘦生抽王鮮肉腸每斤$100，每次要買兩孖以上，平均每條$8，並有密封包裝。</p><p>和興最多名人捧場</p><p>於上環自設工場，中秋後每日製作鮮臘腸，用新鮮豬後腿肉以人手切，咬落特別有嚼勁，招牌豉油王臘腸只用15%肥肉，其餘是瘦肉，入口甘香鬆化。<br><br>名人食客︰蘇施黃、周中、鍾楚紅<br><br>地址：上環皇后大道中368號偉利大廈地下5號<br>查詢：25440008</p><p>顏色</p><p>色澤頗鮮，帶光澤。</p><p>肥瘦分佈</p><p>肥瘦分明，肥肉頗為大粒。</p><p>油份</p><p>適中，摸上手不會黏。</p><p>價錢</p><p>招牌豉油王臘腸　$24/一孖（每條平均$12）</p><p>蛇王芬限量發售</p><p>在港自設工場生產，每年中秋過後，旺季才開始製作，全人手製作產量有限，採用家傳配方，以22%肥肉加78%豬髀肉，入口甘香豐腴，有嚼勁。<br><br>名人食客︰歐陽應霽<br><br>地址：中環閣麟街30號地下<br>查詢：25431032</p><p>顏色</p><p>顏色較暗，間中有黑色肉粒。</p><p>肥瘦分佈</p><p>肥瘦分明分佈均勻，肥肉細粒。</p><p>油份</p><p>最少，感覺比較乾身。</p><p>價錢</p><p>臘腸每條$12（體積較小，比一般短三分一。）</p><p>臘味粒扒菠菜苗
</p><p>0hr30min<br>製作難度：★★☆☆☆<br>份量：4人<br><br>臘味及菠菜苗是經典配搭，又可以用豆苗代替，蔬菜吸收了臘味的油份，食落油而不膩。</p><p>材料</p><p>溫室菠菜苗400克、北菇40克、臘肉200克、臘腸1條、鮮膶腸1條、蒜茸少許、薑汁酒2茶匙、雞粉2茶匙、糖少許、紹興酒2茶匙、生粉水少許、蠔油1茶匙、鹽少許、上湯1/2碗。</p><p>做法</p><p>1.將溫室菠菜苗洗淨；北菇加水浸至軟身後去蒂，然後切粒。<br><br>2.將臘肉、臘腸及鮮膶腸放入鑊用大火隔水蒸熟，臘肉去皮切粒；臘腸及鮮膶腸亦切粒。<br><br>3.起鑊下油，下菠菜苗用中火略炒，加薑汁酒、糖、鹽及1茶匙雞粉調味，炒熟後盛起隔水。<br><br>4.起鑊下臘肉、臘腸及鮮膶腸，加蒜茸炒香，再倒入紹興酒，再加上湯、糖、1茶匙雞粉及蠔油，最後加生粉水埋芡。<br><br>5.將菠菜苗上碟，再鋪上（4）即成。</p><p>鮮膶腸泡菜豚肉煲</p><p>0hr40min<br>製作難度：★★★★☆<br>份量：4人<br><br>日本黑豚肉肉質結實、有嚼勁，最啱配軟綿鬆化的膶腸，入口香氣十足，啖啖泡菜辛辣，相當惹味。</p><p>材料</p><p>韓國泡菜250克、黑豚肉200克、蘆笋苗16條、北菇2隻、甘笋1條、鮮膶腸1條、生蒜粒/西椒粒/紅椒粒/洋葱粒各少許、雞粉1茶匙、糖/生粉水各少許、蠔油1茶匙、豆瓣醬1/2茶匙、上湯1/2碗</p><p>做法</p><p>1.泡菜冲水洗淨後切件；黑豚肉切成8片；甘笋去皮後切條；蘆笋苗切條。<br><br>2.膶腸及北菇放入鑊用大火隔水蒸熟後切條。<br><br>3.將黑豚肉平放枱上，鋪上已切條的鮮膶腸、甘笋、北菇、部份泡菜及蘆笋苗，然後捲起。<br><br>4.燒紅鑊下油，以慢火將黑豚肉卷煎成金黃色後盛起。再起鑊，放入生蒜粒、紅椒粒、西椒粒及洋葱粒炒勻，加剩餘泡菜及上湯同煮，再加糖、蠔油、雞粉及豆瓣醬，再加生粉水埋芡，燜煮約5分鐘。<br><br>5.將泡菜鋪入煲，放上黑豚肉卷，最後淋上（4）即成。</p><p>荷豆香芹炒臘味</p><p>0hr30min<br>製作難度：★★☆☆☆<br>份量：4人<br><br>將臘腸切成厚片，食落更具嚼勁，清新唐芹味道與油膶的臘味，互相平衡，口味清新又爽口。</p><p>材料</p><p>荷蘭豆150克、臘肉200克、唐芹菜150克、臘腸1條、鮮膶腸1條、甘笋花4片、油/蒜茸/葱段/薑茸/生粉水各少許、薑汁酒1茶匙、糖1茶匙、鹽1/2茶匙、雞粉1茶匙、紹興酒2茶匙</p><p>做法</p><p>1.唐芹菜去頭去葉，洗淨後切段。荷蘭豆摘去頭尾後洗淨。<br><br>2.把臘肉、臘腸及鮮膶腸放入鑊隔水蒸熟，臘肉去皮後切片；臘腸及鮮膶腸切片。<br><br>3.起鑊下少許油，用中火將荷蘭豆及唐芹菜炒香，加糖、鹽及雞粉調味，再加薑汁酒炒勻去除腥味，然後盛起。<br><br>4.把已切片的臘腸、臘肉和鮮膶腸走油。<br><br>5.起鑊加紹興酒、薑茸、甘笋花、葱段及蒜茸，再加（3）及（4）炒勻，生粉水埋芡後即可上碟。</p></body></html>