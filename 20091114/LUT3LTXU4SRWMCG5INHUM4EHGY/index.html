<html><header><meta charset="utf-8"><title>潮館：Juno光影．愛．時裝</title></header><body><h1>潮館：Juno光影．愛．時裝</h1><p>麥浚龍（Juno）與所有20'ssomething一樣，並不只有一種嗜好，公與私也好，他都跟音樂、時裝緊緊扣着，由別人主宰為起步，現在的Juno對時裝的愛惡也有一番見解，也因為接觸太多值得記錄下來的影像片段，促使他成為一個攝影愛好者，Juno的影像紀錄，現公開大家眼前。<br>撰文：梁錦貞</p><p>音樂類</p><p>「錄音室係我最常去亦都最熟悉親切嘅地方，同所有歌手一樣，由慢慢摸到好熟悉，對器材嘅性能嘅要求一定會提升，我好注重bass（低音），呢個headphone特色就係bass好重，同錄音室嘅幾乎一樣，如果喺屋企聽demo同finalmix，我都係用呢個headphone。」</p><p>飾物類</p><p>「呢件係Mihara送畀我嘅小禮物，人越大鍾意嘅嘢一定會改變，接觸太多尖端高科技，我近排反而好鍾意木製家品同飾物，好似特別原始同有靈氣，呢條鏈既係木造又掛住銅錢，好似條條都係唔一樣咁。」</p><p>攝影類</p><p>「我由入行開始慢慢鍾意影相，但係絕冇天份，好彩我可以當影相係一份情趣同紀錄，主要都係影景同物件，尤其係因為工作關係可以去唔同地方，有啲地方可能一生人只會去一次，有啲景象你再去嗰個地方都唔會再見得番，攝影係最好嘅record同memory。」</p><p>時裝愛惡</p><p>經過優質人脈的栽培→進程，最終會長大有自己的想法，Juno表示花上數年浸淫，已清楚定出自己的Juno'slook，他說：「以前形象係點都係由公司安排，慢慢search到最適合自己係乜嘢，對我嚟講，點潮都好，大前提先要舒服，Juno'slook係斯文+簡單+boyish，格恤、chino、Converse係我九成嘅打扮，另外前嗰排多咗試着fittedsuits。」</p><p>問Juno哪一類品牌是喜歡又會着上身，哪一類是喜歡但不會着上身，Juno的答案是:<br><br>喜歡→會着<br>DressCamp、MiharaYasuhiro<br>N.Hoolywood<br>原因：着得舒服<br><br>喜歡→不着<br>LucienPellat-Finet、JohnGalliano<br>原因：前者太貴、唔值；後者太闊身、唔啱我身形</p><p>Juno影像紀錄</p><p>日期：09年9月<br>地點：東京<br>事件：N.HoolywoodFashionShow</p><p>日期：09年6月<br>地點：佛羅倫斯<br>事件：Undercovershow<br>註　：SillyThing負責為Undercover拍攝一條短片，在aftershow播放，主題是探討生物的來源，樹上一隻名為Grample、穿着婚紗的長頸外星怪物就是SillyThing的創作。</p></body></html>