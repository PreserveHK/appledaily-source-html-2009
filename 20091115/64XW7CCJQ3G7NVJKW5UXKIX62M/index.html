<html><header><meta charset="utf-8"><title>舊愛孫耀威尋新歡</title></header><body><h1>舊愛孫耀威尋新歡</h1><p>楊秀惠的前男友孫耀威，昨日與張繼聰及狄易達等人到黃埔出席「新城慈善保齡爭霸戰」。早前因聲帶傷患而久休的孫耀威透露最近已開始錄製新碟，並自爆要積極尋找新的緋聞對象。</p><p>自稱容易受傷</p><p>孫耀威昨日提及感情事就笑說：「感情事以後唔講咁多喇，我係容易受傷的男人，都有畀人hurt過。」問到hurt的對象是楊秀惠還是陳美詩時，他即避忌說：「唔係咁講嘅，總之以後就會低調啦，就算俾人影到都唔認o架喇。」<br>孫耀威提到曾希望30歲能結婚，他說：「家3字都過咗一半，事業再衝刺幾年先啦。今次病都令自己諗多好多嘢，人生仲有好多要追求，都睇到邊個係真正關心自己，返嚟香港呢兩年太趕喇，唞完呢一輪個人清晰咗好多。」<br>採訪、攝影：藍文浩</p></body></html>