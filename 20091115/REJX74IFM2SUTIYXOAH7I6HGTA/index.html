<html><header><meta charset="utf-8"><title>八方人物：當穌哥遇上工尺譜</title></header><body><h1>八方人物：當穌哥遇上工尺譜</h1><p>Crossover可以引來搶購潮，「水溝油」卻只會帶來災難。在情歌才能熱賣的世代，有人「膽生毛」挑戰難度，企圖撮合「穌哥」與「工尺譜」，效果居然出奇和諧，耶穌話語綿綿融入廣東小調、粵劇名曲，教徒及唱家班攜手合作如魚得水，成功唱出新血路、躍登大舞台，不但在美加兩地巡迴演出，更兩度推出福傳粵曲唱片，誰敢說耶穌沉悶、粵曲老土？</p><p>福傳粵曲大受歡迎</p><p>說是「奇想」，自然就是「忽發」的，粵曲發燒友楊綺麗唱曲30年，本身是虔誠天主教徒的她有天突然「叮」一聲，「點解粵曲唔可以用嚟唱福傳歌呢？」於是一團火在內心燒呀燒，奇想最後找到同道，教友組織靈火文化願意給予財政支持，楊綺麗繼而落力把夢想成真，先與教友合力在粵曲小調上填福音歌詞，把《茅店月》變身《受難曲》，《花好月圓》化身《基督照亮我》，再請師傅──著名子喉唱家邱杏兒出手，為經典的《主禱文》及《聖母讚主曲》譜曲。<br>為了與眾同樂，楊綺麗請來專業唱家及廣州一級粵樂師傅，製成兩輯福傳粵曲，結果大受歡迎，每輯賣出2,000張，「要做就要做好佢，唔可以柴娃娃。」<br>夢想越發越大，於是楊綺麗奔走港深兩地，希望將藝術推廣，請來深圳著名唱家王譯文來港坐鎮，今年6月開始，一星期教足三天，教福傳粵曲外，也教傳統粵曲和小曲，每課海嘯價60元，吸引教內外約30人參加，正密謀加班，又計劃推廣至小學。</p><p>計劃推卡拉OK唱片</p><p>2006年開始，一班福傳粵曲愛好者每年在本港舉行演唱會，今年9月，更到洛杉磯、三藩巿及溫哥華演出，大受歡迎，下個目標是到澳洲巡迴，並推出卡拉OK唱片，至於第三輯唱片，預計復活節前推出，「我哋唔會做乜嘢，亦都唔會同參加者講耶穌，淨係感動返教會入面啲人都好好啦，有個教友寫信畀我，話最初去聽都係諗住支持吓，點知一聽覺得好感動，我已經好欣慰。」記者　張嘉雯</p></body></html>