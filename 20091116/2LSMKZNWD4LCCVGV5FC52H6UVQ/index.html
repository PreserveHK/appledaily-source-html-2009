<html><header><meta charset="utf-8"><title>Soler細孖搶閘Dino娶老婆喊唔停</title></header><body><h1>Soler細孖搶閘<br>Dino娶老婆喊唔停</h1><p>娛樂圈昨日雙喜臨門，繼徐淑敏做大肚新娘後，組合Soler的細孖Dino也與拍拖4年的圈外女友拉埋天窗，Dino更多次感觸落淚。</p><p>孖仔組合Soler的細孖Dino昨日結束37年王老五生涯，與細他7年、拍拖4載的圈外女友黃麗施（Nancy）拉埋天窗，昨日兩人在數碼港姬子皇朝舉行婚宴，筵開20席，除了家人外，bma老闆羅傑承夫婦、周麗淇、側田、肥媽和恭碩良等都有到場飲喜宴。</p><p>唱情歌冧新娘</p><p>雖然Dino是混血兒，但由於Nancy是中國人，所以在儀式上依足中式傳統，昨早Dino與一班兄弟團到達女家接新娘，就連Dino的愛犬Mr.Brown也擔當一角，牠在玩新郎環節上擔當重要角色，其兄弟團更要依足Mr.Brown的動作做出sit、stand等動作，新郎哥Dino更被姊妹團要求大唱情歌冧新娘，估不到原本對Dino駕輕就熟的事，最後卻令他感動得流下男兒淚。不過要數最爆笑的莫過於姊妹團要求兄弟們在一堆臭襪中食棉花糖，認真難為了一班頂硬上的兄弟。<br>新郎哥胞兄Juilo昨日陪伴緬甸籍的母親到場，他透露Dino已於下午3時完成註冊儀式，穿上緬甸新郎禮服的Dino簽婚書時又再度落淚，Juilo亦自爆眼淺得三度流淚，Juilo笑說：「反而媽咪好硬淨冇喊，由細到大都係見過媽咪喊兩次，可能意大利人感性啲，細佬都好感動。」<br>Dino傍晚在酒樓門外給傳媒拍照及接受訪問，他表示太太因為怕醜，所以未有出來接受訪問，他坦言自己平日很易流淚，但在一些緊要關頭他也會好好控制情緒，他說：「講我願意都好鎮定，太太都有喊，我夜晚會上台唱送畀太太嘅《MusicMan》畀佢聽，婚後就會去意大利度蜜月。」</p><p>兩年內做爸爸</p><p>Dino直言計劃在兩年內做爸爸，希望最少生兩個，所以現時他要努力工作，拚命搵錢養家。<br>採訪：李珮洳<br>攝影：黃偉雄</p></body></html>