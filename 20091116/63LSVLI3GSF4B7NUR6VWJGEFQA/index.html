<html><header><meta charset="utf-8"><title>$1,388誘惑　色慾Corby</title></header><body><h1>$1,388誘惑　色慾Corby</h1><p>機壇走懷舊路線，先有HTCTattoo上網自定紋身外殼，再有SamsungCorbyS3650C四色齊發！由High-end到入門級，統統走回頭路，似乎令已死嘅「色慾」熱潮再被召喚出來；「好色」係咪你心目中那杯茶？不得而知！但千零蚊機價，玩盡OneFingerZoom及Widget等技術，都咪話唔入得過！<br><br>記者：陳國輝　<br>攝影：譚盈傑　<br>Model：Kinki@PureModels</p><p>襯手袋Sharp晒
</p><p>相比下！Corby似乎較Tattoo具優勢得多，一嚟後者必須上網預訂，二嚟仲要花錢買！S3650C就好悉心為用家着想，跟機已附送3款底殼，包括一隻原祖黑殼、一隻彩殼以及FashionJacket底殼，邊款先啱自己，要襯過先知，但買之前不妨留意，S3650C已為四款顏色作分別發售：黃、橙、白、粉紅。例如模特兒Kinki咁，佢就特別鍾意用粉紅色嘅手袋及化妝袋，當襯番同系列顏色底殼，感覺都唔同晒。</p><p>BodySnap</p><p>3頁式卡通主題</p><p>話佢唔係走年輕人路線，打死都唔信！事關可更換底殼之餘，機內仲特設卡通主題佈景；用家可將一幅超長嘅內置卡通圖案，設定為手機Wallpaper，然後回到主頁，你就會發現呢幅相只能顯示一部份！睇真啲，原來呢幅相以3頁形式顯示，透過用手指左右移動，便會睇晒「全相」；另外，當輸入聯絡人資料時，S3650C仲內置超過50款卡通人像俾你慢慢揀，有戴上面罩、頭巾，有咁騎呢得咁騎呢，年輕元素玩到盡！</p><p>CorbyS3650CProfile</p><p>制式：GSM四頻<br>體積：103×56.5×12mm<br>重量：95g<br>屏幕：2.8"/26萬色<br>通話時間：540分鐘<br>主要功能：更換FashionJacket底殼、卡通主題、手寫識別、單指操控放大技術、microSDHC、200萬像素相機、FM收音機、GoogleMaps<br>顏色：黃、橙、白、粉紅<br>查詢：Samsung（36984698）</p></body></html>