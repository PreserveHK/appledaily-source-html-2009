<html><header><meta charset="utf-8"><title>僱主怕蝕底拒聘殘障者</title></header><body><h1>僱主怕蝕底拒聘殘障者</h1><p>【本報訊】搵工艱難，殘疾人士處境尤其險峻，現時全港約有45萬名殘疾及智障人士，但就業率僅得一成。有關注團體指出，不少僱主怕煩麻，驚蝕底，拒絕聘用殘疾人士，即使有幸獲聘，亦會被僱主壓價。有立法會議員促請港府效法歐美等地，規定大企業僱主最少聘用2%殘疾僱員，提高殘疾人士的就業機會。</p><p>倡效法歐美規定聘用</p><p>關注殘疾人士團體正言匯社社長張超雄表示，根據政府統計處去年底發表的報告書，現時全港大約有45萬名殘疾及智障人士，但當中只有一成左右有工做，遠較外國的三成殘疾人士就業率為低；殘疾僱員的薪金中位數亦只得7,000多元，較整體僱員收入少3,000元，反映殘疾人士有被壓價情況。<br>張超雄慨嘆，部份僱主對殘疾人士帶有歧視，阻礙他們發揮所長機會，「一係驚你做做吓嘢病發，一係嫌你手腳慢。」香港復康聯會主席張健輝表示，雖然香港有殘疾歧視條例，但對殘疾人士仍然缺乏保障，「除非有透視眼睇到僱主個心諗乜。」他說，香港有超過九成公司是中小型企業，僱主往往要求員工「一腳踢」，殘疾人士基於體能所限，未必能夠滿足僱主要求，「有啲可以應付辦公室嘅工作，但出到街做外勤就力有不逮，僱主為咗保險，就唔會請你。」<br>現時勞工處設有「就業展才能計劃」，資助僱主聘請殘疾人士，金額為僱員工資三分之二、每月4,000元為限，津貼期最長六個月。但張健輝認為，有關措施未足以吸引僱主聘請殘疾人士，建議政府為僱主提供稅務寬減，同時修訂法例規定僱主必須聘請一定比例的殘疾僱員。立法會議員李卓人認為，政府應效法歐美地方，規定僱員人數在50人或以上的公司，最少聘請2%殘疾僱員，公營及社福機構亦應帶頭聘請這類員工。<br>張超雄強調，殘疾人士並非要市民同情及可憐，只是希望有公平的就業機會，僱主應該抱開放態度，處理殘疾人士的求職問題，「每一個人都有長處有短處，殘疾人士都係，有啲殘疾人士可能專注力差啲，但係忠誠度就高過一般人，唔會吓吓諗跳槽，呢啲都係值錢地方，公司應該諗吓正面嘢。」</p></body></html>