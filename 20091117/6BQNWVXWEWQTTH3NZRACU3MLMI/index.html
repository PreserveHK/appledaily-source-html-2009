<html><header><meta charset="utf-8"><title>ViVio架牌湧入尖嘴　澀谷潮未停</title></header><body><h1>ViVio架牌湧入尖嘴　澀谷潮未停</h1><p>Angelababy、周秀娜、諸葛梓岐、Kama等一眾o靚模齊齊扮o架妹去日本搵食，究竟日本Yen好搵定係港紙易賺？八月空降香港首開旗艦店的日本三大SelectShop之一的JFT，三個月之內再殺入九龍新場活方開副線JF81搵食，更加推六個全新o架牌撐場搶錢。想扮澀谷系辣妹，唔係港島人專利，多一個掃貨點就唔使仆過海兩頭騰。<br><br>記者：葉雪芯　<br>攝影：黃子偉　<br>Model:Anya、Twinty、Kathy、LeeLam</p><p>OnAya（左）：titty&amp;Co.白色毛毛背心$819、titty&amp;Co.藍白黑直紋背心$679、titty&amp;Co.黑色大金扣Belt$519<br><br>OnTwinty（右）：LipService彩色雪紡One-piece裙$919</p><p>OnTwinty（左）：GLADNEWS紅色四格人頭公仔破袖Tee$779、GLADNEWS黑色窩釘帽$419<br><br>OnAya（右）：DELYLE黑色針織上衣$679、DELYLE黑白字母冷裙$799、DELYLE灰色閃石冷帽$459</p><p>OnKathy：DURAS豹紋Fur褸$1,799、DURAS黑色ClosetDress$819</p><p>OnLeeLam：titty&amp;Co.黑色皮褸$1,449、titty&amp;Co.閃珠片連身裙$819、titty&amp;Co.金色窩釘手袋$1,049</p><p>澀谷系添食JF81</p><p>論地方大小，身在九龍新商場活方（即重慶大廈地庫）的副線JF81當然不及銅記旗艦店JFT大，不過一層過兼T字格局的舖頭設計十分適合大家來一個o架牌精華遊。事關地方細細的JF81，除了有新到的六個日本澀谷109系撐場外，部份銅鑼灣JFT的o架牌都一樣有份看舖，例如澀谷系第一紅牌EGOIST、MielCrishunant、Barak、DELYLE、DURAS、LagunaMoon及Panaji等，都安排了今季秋冬新貨進場侍候，各位辣妹去掃場定必慳番唔少腳骨力。</p><p>六新牌齊登陸</p><p>講番正題，今次新到港撐九龍新場的六個o架牌，包括有titty&amp;Co.、LipService、Gimlet、GLADNEWS、Swanky和REVROSSACLARITY。當中人氣最勁的是LipService，是109系中較為Feminine風格的一牌，主打Pattern的雪紡One-piece裙，幾乎是日本女潮誌《Vivi》每期介紹的紅牌之一，最近在日本更得到樂壇新世紀歌姬玉置成實加入代言，成為本季BestBuy。不得不提的還有GLADNEWS，若然有到日本掃貨的辣妹一定對此牌不陌生，一向偏玩歐美大膽豪放、狂野不羈風格，主打RockStyle。今季加入大量的星星、窩釘、破洞等設計元素，仲有日本性感女星若槻千夏力撐做Spokeperson，據聞某些秋冬款式在日本早已賣斷市，分分鐘日本妹都要來香港鬥搶！</p><p>日模都係SuperFan</p><p>除了以上兩牌之外，有超紅日模渡邊知夏子做Fans的Gimlet都是焦點之一，《Vivi》12月號更以此牌作為重點大篇幅的專題介紹。今季主要有野性豹紋和GlamourStyle的BlingBling珠片，是不少PartyQueen的Musthaveitems。想露一手本錢的就可以考慮短打毛毛及皮褸的titty&amp;Co.，超短裙和背心是重點推介。咪以為JF81淨係得這一類惹火尤物裝，如果想轉玩民族少女風，REVROSSACLARITY應該啱胃口。另外亦有中性型格的Swanky，秋冬例牌必備的CheckerShirt，Cutting就少少收身得來，款式又夠Unisex，易襯又易Carry！</p><p>JF81（21589531）<br>尖沙嘴彌敦道36-44號地庫活方27-37號舖</p></body></html>