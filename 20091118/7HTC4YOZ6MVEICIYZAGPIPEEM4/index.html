<html><header><meta charset="utf-8"><title>窩輪搏擊：兗煤勢強炒17390 - 俊樺</title></header><body><h1>窩輪搏擊：兗煤勢強炒17390 - 俊樺</h1><p>隔晚花旗股市升咗136點，諗住噚日港股上破23000關冇走雞，不過世事無絕對，恒指以23000開出後就掉頭下跌，最低見過22798，好彩收市企番上22900樓上，只係跌29點，走勢唔算好曳。<br>煤股越升越有，睇走勢應該仲有得去，可以諗吓兗煤（1171）嘅C輪。<br>兗煤C輪17390：兗煤昨收15.32元，升3.5%。股價技術走勢好靚，好大機會升上18元，可以買啲C輪17390。<br>隻輪現價22.7仙，2010年2月25日到期，行使價14.88元，溢價11.9%，引伸波幅64.5%，有效槓桿4.1倍，正股升上18元，17390有機見41.2仙，升幅約80%，如果正股跌穿14.50元，就沽咗隻輪止蝕。<br>俊樺</p></body></html>