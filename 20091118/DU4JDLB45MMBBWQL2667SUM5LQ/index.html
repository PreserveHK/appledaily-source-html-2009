<html><header><meta charset="utf-8"><title>王馨平不忿活士惡相
</title></header><body><h1>王馨平不忿活士惡相
</h1><p>智行基金會昨日在石澳舉行慈善高球賽籌款，王馨平、葉麗儀、鄭躬明和女友陳君宜等均有參賽。王馨平透露上周在上海見到偶像活士（TigerWoods），結果失望而回，她說：「佢同米克遜（PhilMickelson）同場，各自有保鑣，揮桿時梗係唔想人影響，當時有人影相，米克遜都冇嘢，輪到活士即刻好惡，佢個保鑣仲惡，即刻搶咗人哋嘅相機。」<br>王馨平表示事件不吐不快，她說：「想講出嚟，希望佢知道後會改善。」</p><p>輸心理氣勢</p><p>活士天王級擺架子，王馨平說：「佢係大牌，大牌得起，不過我都少少失望，因為天王係要配合天時地利人和，幾唔鍾意，都唔應該搶人哋相機。今次米克遜勝出，可能活士係輸咗心理同氣勢。」<br>採訪、攝影：LawWaiMan、EddieWong</p></body></html>