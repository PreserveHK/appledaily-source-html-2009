<html><header><meta charset="utf-8"><title>魚缸暴炒族：光控回氣趁低吸納 - 方星俠</title></header><body><h1>魚缸暴炒族：光控回氣趁低吸納 - 方星俠</h1><p>中移動（941）忽然大發神威，股價抽高2.5%，收報76.15元，頂住個市唔使跌咁多。不過，中移動係大落後分子，喺呢個階段先至升，難怪有散戶指佢係「藍燈籠」，更有散戶認為，港股升抵23000後即腳軟，奧巴馬訪華之行又玩完，炒人民幣升值落空，後市似乎冇乜嘢誘因可以炒上。<br>睇淡唔一定要造淡，況且個市調整，話唔定係趁低入市良機，最主要係陸續有熱錢湧入香港，銀行體系結餘越積越多，如果低位見有錢買上，大市有條件反覆再升。<br>光大控股（165）橫行兩個幾月，近日開始有異動，周初曾急升至21.30元，但隨即現回吐，昨續跌0.20元，收報20.10元。走勢雖出現整固，光控仍企於3條短中期平均線之上，料升勢未完，不妨趁短線波動，在20元以下買入，目標價24元，跌穿18元止蝕。<br>光控近年大炒分拆概念，今年光大證券在滬上市，為光控帶來約30億元利潤；另一張王牌光大銀行已計劃明年初掛牌。<br>方星俠</p></body></html>