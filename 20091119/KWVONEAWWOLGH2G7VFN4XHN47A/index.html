<html><header><meta charset="utf-8"><title>窩輪搏擊：工行撐場吼18484 - 俊樺</title></header><body><h1>窩輪搏擊：工行撐場吼18484 - 俊樺</h1><p>奧巴馬效應完結，噚日港股早段升上23099高位之後就開始回落，最低見過22645，好彩低位有承接，恒指彈回22840收市，陰陽燭現陀螺形態，唔算太差。花旗嗰邊仲升緊，對港股會有支持。<br>滙控（005）唞氣，中移動（941）接力撐場，但已升近阻力位，睇嚟要靠工行（1398）支持大局，短線要實。<br>工行C輪18484：工行昨收7.02元，升1.7%。大成交支持股價突破7元關，升破7.50元睇7.80元，可以諗吓隻C輪18484。<br>隻輪現價70仙，2010年4月19日到期，行使價7元，溢價9.6%，引伸波幅37.8%，有效槓桿5.5倍，正股升上7.80元，18484有機見1.20元，如果正股跌穿6.73元，就沽咗隻輪止蝕。<br>俊樺</p></body></html>