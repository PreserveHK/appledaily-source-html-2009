<html><header><meta charset="utf-8"><title>撐斷背密友破師傅紀錄阿詩、祖兒YSL證真情</title></header><body><h1>撐斷背密友破師傅紀錄<br>阿詩、祖兒YSL證真情</h1><p>容祖兒和何韻詩這對密友近年屢傳緋聞，漸漸由避忌變得大方。前晚兩人出席一個音樂會，不約而同穿上YSL的服飾示人，認真心有靈犀。阿詩更力挺祖兒可超越師傅梅艷芳的紀錄，六奪最受歡迎女歌星獎，撐密友撐到出面。</p><p>容祖兒、何韻詩、陳奕迅（Eason）、謝安琪、甘比（陳凱韻）、陳寶珠和謝賢等前晚到灣仔會展出席音樂會，現場星光熠熠，十分熱鬧，同場頒發獎項表揚眾嘉賓，當中Eason一人獨攬四獎。</p><p>密友心有靈犀</p><p>祖兒和阿詩一向老友鬼鬼，雖然兩人多次傳出緋聞，但無損感情，祖兒上月更首度現身阿詩的個唱，令兩人的斷背情更甚囂塵上。前晚兩人齊齊現身音樂會，不約而同穿上YSL的服飾示人，當中祖兒以黑色YSL戰衣上陣，同樣穿上黑色低胸服飾的阿詩也襯以YSL的鞋子，兩人品味一致。<br>阿詩接受訪問時笑言自己因為做舞台劇經常穿低胸衫，所以令她着上癮，更抵死表示已購買了過百卷防走光膠紙。雖然穿上低胸裝的阿詩被指身材平平，但她卻笑言無意用缽仔糕僭建，並指潮流興平胸。<br>至於祖兒今年有機第六年奪得勁歌的最受歡迎女歌星，破阿詩師傅梅艷芳的紀錄，祖兒開心地說：「每年都希望滿載而歸，喺呢行咁多年學咗好多嘢，已經係一種恩賜，多一個獎又歡迎，邊一個時間畀我都welcome，永遠都唔會覺得遲同多，自己做乜都有信心，已儲咗一箱信心。」</p><p>祖兒無人能及</p><p>反而阿詩對頒獎禮這遊戲已感到十分厭倦，所以她會一切隨緣，至於是否想將奪女歌星獎的機會讓給祖兒時，她即說：「唔可以用呢個字眼，我攞就佢讓我先真。今年自己都睇好祖兒，因為佢好勤力，亦都好穩定，真係無人能及。」<br>採訪：王連連<br>攝影：陳志嵐</p></body></html>