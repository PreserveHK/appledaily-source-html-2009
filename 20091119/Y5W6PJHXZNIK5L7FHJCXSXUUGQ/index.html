<html><header><meta charset="utf-8"><title>變髮揀戰衣賀台慶祥仔捱粥水減15磅同天華鬥型</title></header><body><h1>變髮揀戰衣賀台慶<br>祥仔捱粥水減15磅同天華鬥型</h1><p>今晚的無綫42周年台慶夜，已不讓女藝人拋胸晒鑽飾專美，全台男藝人也同樣講究盛裝出場，尤其視帝大熱「柴九」黎耀祥已選定心水戰衣，原來祥仔連月戒肥膩和以粥水頂肚，成功減去15磅贅肉，實行以靚佬look預演頒獎禮，大鬥今晚勁歌熱舞的謝天華。</p><p>黎耀祥是無綫下月5日舉行的《萬千星輝頒獎禮2009》的視帝頂頭大熱，今晚42周年台慶，適逢是無綫行政主席邵逸夫爵士新曆102歲正日生日，祥仔為隆而重之，日前特地到中環整頭髮，又到置地的HarveyNichols選購戰衣。</p><p>謝天華試戴鑽飾</p><p>祥仔為以最佳狀態示人，連月來均節食減磅，更成功減去15磅，他說：「我盡量食得清淡啲，有時會飲粥水，夜晚肚餓就飲罐頭湯頂肚。」他日前到髮型屋Headquarters試髮型，髮型師Ivan表示今晚會替祥仔設計一個卡通頭，好讓觀眾眼前一亮。<br>台慶頒獎禮向來是無綫親生子女天下，謝天華憑劇集《學警狙擊》中的Laughing哥一角出位，更有機會起雙飛奪最佳男配角和我最喜愛的電視男角色兩個獎，他昨日在尖沙嘴為下月頒獎禮試鑽飾，先後試戴心口針、手鏈和戒指，總值合共480萬元。<br>天華說：「我哋唔可以同女士相提並論，佢哋有首飾同DeepV，會搶鏡啲。」他表示也會送鑽飾老婆，他笑說：「我同太太講，大粒啲要等吓先。」天華今晚會跟黃宗澤、吳卓羲和陳法拉等後輩表演歌舞，談到奪獎，他自言信心十足。</p><p>陳豪衣櫃多靚衫</p><p>至於視帝黑馬陳豪，他表示近日忙於趕拍新劇，無暇四出置裝，幸好家中衣櫃有一批比利時品牌AnnDemeulemeester的新衫以備不時之需，他今夜會以一貫型男look亮相，他昨日在電話中說：「我仲諗住畀驚喜大家，我或者會戴高帽或賊仔帽。」<br>採訪、攝影：比華利、張俊銘</p><p>人靠衣裝：嘟嘟晒4000萬行頭</p><p>今晚無綫台慶夜，全台藝人傾巢而出。為了成為最搶鏡焦點，男女藝人都盛裝撐場，並配以閃爆鑽飾贈興，暫時以鄭裕玲（嘟嘟）的三套鑽飾合共超過4,000萬港元行頭最勁。</p><p>藝人：鄭裕玲　台慶夜行頭：鑽飾約4,000萬<br>藝人：汪明荃　台慶夜行頭：蕭邦珠寶和名錶合共逾3,700萬<br>藝人：李司棋　台慶夜行頭：謝瑞麟白鑽和黃鑽首飾重100卡，約1,000萬<br>藝人：陳敏之　台慶夜行頭：鑽飾約750萬<br>藝人：關菊英　台慶夜行頭：英皇珠寶白金鑽石和綠寶石鑽飾合共約530萬<br>藝人：胡杏兒　台慶夜行頭：俊文珠寶約300萬<br>藝人：葉翠翠　台慶夜行頭：鑽飾67卡200萬<br>藝人：呂慧儀　台慶夜行頭：鑽飾55卡約180萬<br>藝人：鍾嘉欣　台慶夜行頭：白金鑽石系列，重100卡，總值約130萬<br>藝人：謝天華　台慶夜行頭：鑽飾約20卡約118萬<br>藝人：黃宗澤　台慶夜行頭：鑽飾35卡約115萬<br>藝人：鄭嘉穎　台慶夜行頭：FranckMuller鑽錶和首飾約100萬<br>藝人：敖嘉年　台慶夜行頭：鑽飾22卡約88萬<br>藝人：徐子珊　台慶夜行頭：鑽錶和首飾約80萬<br>藝人：胡定欣　台慶夜行頭：鑽錶和首飾約80萬<br>藝人：王祖藍　台慶夜行頭：鑽飾10卡約26萬</p></body></html>