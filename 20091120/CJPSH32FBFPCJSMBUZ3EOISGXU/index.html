<html><header><meta charset="utf-8"><title>窩輪搏擊：中遠起航　炒17882 - 俊樺</title></header><body><h1>窩輪搏擊：中遠起航　炒17882 - 俊樺</h1><p>花旗股市逼近10500關之後開始整固，睇嚟要有新消息先至可以破關，港股早兩日企唔到喺23000樓上收市，噚日出現較顯著回吐，恒指跌近200點收市。有地皮被勾出嘅消息都幫唔到個市炒上，恒指好大可能要試10日線之後才能炒上，大市會轉為炒個別，航運股想郁，可以留意吓中國遠洋（1919）嘅C輪。<br>中遠C輪17882：中遠昨收11.32元，升1%。前幾日10日線升破咗20日線現黃金交叉之後，成交明顯增加，支持股價炒上，有機見12.80元，可以諗吓隻C輪17882。<br>隻輪現價15.8仙，2010年2月17日到期，行使價10.88元，溢價10%，引伸波幅61%，有效槓桿4.3倍，正股升上12.80元，17882睇26仙，正股跌穿10.70元，就沽咗隻輪止蝕。<br>俊樺</p></body></html>