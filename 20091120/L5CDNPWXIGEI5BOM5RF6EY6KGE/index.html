<html><header><meta charset="utf-8"><title>「佢想搵我發洩咁」陳敏之感謝嘉良咀得激</title></header><body><h1>「佢想搵我發洩咁」<br>陳敏之感謝嘉良咀得激</h1><p>《富貴門》是以實力派演員作招徠的重頭劇，有視帝有影后，個個都實力雄厚，陳敏之今次有幸被選中參演該劇，不但可以跟好戲之人學做戲，還可以做羅嘉良的女朋友，她說之前拍攝一場激情熱吻戲，陳敏之表示已經心滿意足了。</p><p>無綫重頭台慶劇《富貴門》，由袁詠儀、羅嘉良、呂良偉、戚美珍主演，全部都是好戲之人，他們既有年資又是視帝級、影后級人馬，相比起一眾同劇演員，陳敏之的演戲經驗尚淺，能參演台慶劇，對她來說是一個難得的學習機會。</p><p>遭拋落梳化</p><p>陳敏之在《富貴門》中先跟羅嘉良發展一段短暫戀情，再跟馬國明拍拖，周旋在兩兄弟之間，感情戲相當複雜難演。<br>陳敏之最難忘的一場戲，是跟羅嘉良的激吻戲，她說：「嗰場戲都幾激，我都係第一次拍得咁激，講到一鳴飲醉酒，想搵我發洩咁，拋我落梳化，壓住我係咁錫，雖然事前有溝通，但係當時都好shocking，冇諗過係咁熱情，好逼真，令我做到最自然的反應，呢個shot都係拍咗兩個take，拍出嚟嘅效果好好。」</p><p>向靚靚偷師</p><p>陳敏之得到羅嘉良貼身教戲，但是陳敏之最愛的，卻是觀摩金像影后袁詠儀做戲，她說：「我最鍾意睇靚靚做戲偷師，有時收咗工留低睇佢拍戲，有一場我專登留低睇，靚靚真係好勁，拍之前仲喺度嘻嘻哈哈，一開始拍佢就好入戲，個場戲係講靚靚俾屋企人發現佢俾撈家強姦咗，靚靚要喺屋企人面前承認呢件事，當時真係好有爆炸力。」<br>採訪：楊潔雯<br>攝影：林德雄<br>化妝：RaymondYip<br>髮型：JoeTsuiofHairCulture<br>服裝：Missoni&amp;Guess<br>首飾：Forevermark</p></body></html>