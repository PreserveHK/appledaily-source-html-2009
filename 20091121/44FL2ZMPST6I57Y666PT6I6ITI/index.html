<html><header><meta charset="utf-8"><title>從Nike到Levi's美牌三折吸金</title></header><body><h1>從Nike到Levi's美牌三折吸金</h1><p>開倉賣過季、舊款、倉底貨似乎都是意料中事，但今次開倉主角的AirMax就錯有錯着。減價近半之一AirMax系列，估佢唔到廿幾年後無啦啦翻叮，帶挈大家齊齊執筍貨；同場仲有adidasSuperstar最低三五折，睇啱就一次過拍板交易。同期另一倉王POPCORN則有大堆本地潮牌狂減至二四折，呢個Weekend開心到飛起啦！<br><br>記者：葉雪芯　<br>攝影：林栢鈞<br>Model：Yu@puremodel<br>Makeup&amp;Hair：EmmanLi</p><p>AirMax五嚿水有找</p><p>古老當時興，你以為佢Out，點知佢又Hit番。就好似Nike的AirMax一樣，八十年代尾出品，當年的AirMax1、AirMax90、AirMax95等，憑住大大塊氣墊兼輕巧身形而在波鞋界響朵。今年暑假NikeSportswear都要出番復刻元祖色的改良版，這批Nike元老風頭一時無兩，邊個夠佢玩！<br>AirMax不是新款式，一早有晒心理準備是波鞋潮舖的開倉目標，一直都等緊幾時有執筍貨機會，今勻終於恨到，大批AirMax1、AirMax90、AirMax95、AirMax97割價最低至四二折，部份更加唔使五百蚊埋單，食住呢股復刻潮買番對都幾抵玩！另一主打NikeAirClassicBW更加六折找數，潮童必搶！</p><p>adidas黃金腳$250</p><p>若然Nike唔合你口味，同場加映另一長青不死、長減長有的adidasSuperstar，西瓜頭加三間款，易襯易着，男女通殺。今次開倉價近乎「見血」，大部份減至半價，其中金色款四六折即$250差不多是成本價，相信將會成為「血拼濕平」焦點，啱心水就要快手拍板！</p><p>倉王重煲半價501</p><p>呢期MidSeason特別多開倉，行開油尖旺不妨去埋倉王POPCORN兜一轉。「倉王」意思即是牌子多，數埋都有十個本地潮牌，包括adlib、startfromzero、again、Surveillance、Stussy等等，貨款勁多，衞衣、ZipUpJacket、MeshCap、Tee、Backpack就連潮流小物銀包、HipBag都有。重點之一係連Levi's501都拎埋出嚟減，一次過割價減至二四折起，成個陣容都咪話唔壯觀！<br><br>adlib紅色燈芯絨MeshCap<br>原價$380<br>三九折$148（p）、<br><br>again藍白色BrandNamemonogram有帽ZipUp衞衣<br>原價$500<br>三八折$188（p）</p><p>Shoplist：<br><br>h.HotChannel（21914846）<br>旺角始創中心2樓206號舖　<br><br>p.POPCORN（27221094）<br>油麻地彌敦道548號旺角大樓地下B舖</p></body></html>