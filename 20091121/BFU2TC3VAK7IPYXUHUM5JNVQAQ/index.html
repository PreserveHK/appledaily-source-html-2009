<html><header><meta charset="utf-8"><title>一篤!GPS美容掃貨</title></header><body><h1>一篤!GPS美容掃貨</h1><p>邊個話GPS只係一支盲公竹咁簡單？以往，用得佢嘅人士都係駕車或行山為主，今時唔同往日，事關剛賣街嘅NokiaE72除有齊以上功能，仲提供美容銷售點以及物業搜尋等資料，買嘢或搵樓前，篤個GPS出嚟睇吓就得，方便晒！<br><br>記者：陳國輝<br>攝影：林栢鈞</p><p>Trackball捽住上網</p><p>身為商務系列，仲想佢有乜突破？難囉！E72外觀上可謂毫無驚喜，甚至顏色都係以銀、灰、黑三色為主，好單調！學生哥拎上手顯得過份成熟，都係商界佬啱Feel啲；雖然同上一代E71貌似孖胎，但仔細觀察，就發現原來四方向鍵有新玩法，除咗平時㩒來㩒去，佢仲係一個Sensor，當你用手指輕掃四邊框，佢會好似Trackball咁，能夠移動屏幕上嘅Cursor，上網、睇相都用得着；筆者試用一陣覺得流暢度一般，如果要同黑莓粒「明珠」相比，本人就撐Peral多啲喇！</p><p>BodySnap</p><p>上網睇樓買護膚品</p><p>若貪外形新鮮，似乎E72唔係你嘅DreamPhone！但如有玩開GPS功能，呢次肯定更精采！事關佢新增Ovi模式，只要㩒一下主介面Icon，畫面就會由傳統嘅公司模式，轉化為一個MandyCat主題，分唇上則內置更多OviStore內容，其中必講物業搜尋功能，只要選好地區，揀啱呎價，GPS就立即顯示物業所在位置；如果買美容產品，你可以透過GPS搵出該產品嘅銷售地址，入面仲提供美容專家意見㖭！</p><p>Profile</p><p>制式：WCDMA/GSM四頻<br>體積：114×58.3×10.1mm<br>重量：128g<br>屏幕：2.36"QVGA芒<br>通話時間：354（3G）/750（2G）分鐘<br>主要功能：Ovi模式、500萬像素相機、GPS物業搜尋、QWERTY鍵盤、支援microSD、HSDPA<br>機身顏色：黑、銀<br>查詢：Nokia（21366338）</p></body></html>