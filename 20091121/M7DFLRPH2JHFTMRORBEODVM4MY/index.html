<html><header><meta charset="utf-8"><title>AV藍：Netbook劈價四成</title></header><body><h1>AV藍：Netbook劈價四成</h1><p>今年電腦節特別多，經常用以大劈價招徠，但入到場啲所謂勁減貨品都係得十件八件，其餘產品價錢同腦場差唔多。今次電腦產品零售商漢科本月28日舉行年終盤點電腦開倉日，減幅低至六折，好似有啲睇頭。</p><p>優惠只限一天</p><p>小藍噚日上間公司，漢科Yuki話，今次減價嘅貨品有幾十款，主打筆記簿型電腦、netbook，其他有外置硬碟，USB手指、MP3機等。好多都係今年新產品，好似台灣品牌微星MSI推出粉紅色機殼U100netbook，原價2,988元，優惠價1,988元，減咗一千蚊，「部機只係重1公斤，真係超輕。」另一款抵買嘅筆記簿型電腦係MSI320S型號，13吋屏幕手提電腦機身最薄嘅位置不足兩厘米，「部機原價4,788蚊，今次再劈價賣3,688蚊。」<br>聽落都好似幾抵噃，Yuki話開倉日喺觀塘鴻圖道44號至46號世紀工商中心閣樓舉行，朝早9點半至下午4點半，只限一天，現場只收現金或EPS付款。有興趣可致電：36269899查詢，或瀏覽公司網址 http://www.hornington.com。 </p></body></html>