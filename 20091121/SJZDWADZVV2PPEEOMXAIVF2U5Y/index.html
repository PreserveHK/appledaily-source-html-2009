<html><header><meta charset="utf-8"><title>扮賤男躁父教女學友寸Stephy少練歌</title></header><body><h1>扮賤男躁父教女<br>學友寸Stephy少練歌</h1><p>電影《72家租客》昨日舉行拜神儀式，張學友在片中飾演躁狂賤男，鄧麗欣（Stephy）則扮演其女兒。問學友會否指點Stephy唱歌？他表示沒甚麼好指教，並謂歌藝不佳可能因為練歌不夠所致。</p><p>大堆頭賀歲片《72家租客》昨日在將軍澳邵氏影城舉行拜神儀式，逾二萬呎的廠房搭建成旺角西洋菜街行人專用區，過百名演員包括張學友、謝天華、曾志偉和鄧麗欣等齊集影城，加上200中港傳媒，令現場水洩不通。</p><p>天華避忌廉</p><p>身兼監製和導演的曾志偉透露與學友互換角色，他說：「同學友傾過後覺得咁樣好玩啲，家調轉咗，我就好正經，佢就搞笑同好賤。學友今次放低歌手形象，觀眾又未睇過。」他又提到下月將拍攝全體演員的跳舞戲，問可會擔心爭排位？志偉笑說：「我排嘅個個都冇得出聲，唔使擦我鞋。」<br>演賤男的學友笑說：「我個角色因為得唔到阿靚（袁詠儀）搞到脾氣暴躁，玩得幾開心吖。」片中飾演學友女兒的鄧麗欣表示與學友合作很緊張，也不敢要求合照。問學友可會指點Stephy歌藝？他說：「冇乜特別好指點喎，可能係練得唔多同身體狀況影響。如果佢送書畀我，都會接受嘅，但我天生一睇書就眼瞓。」<br>天華07年在台灣錄影節目時，被發現與「忌廉」麥皓兒夜蒲，還前後腳返酒店。不過昨日天華明顯避開忌廉，也沒望她一眼。鍾嘉欣則飾演打女，她說：「梁朝偉練9個月先拍，我學4日就拍喇。」<br>採訪：藍文浩<br>攝影：黃文成、馮嘉文</p></body></html>