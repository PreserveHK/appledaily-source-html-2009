<html><header><meta charset="utf-8"><title>潮館：徐濠縈潮心事</title></header><body><h1>潮館：徐濠縈潮心事</h1><p>試過「亂買一通」、「名牌奴隸」、「以為自己好識嘢」等等人人都經過的階段後，徐濠縈終於坐穩她的潮后位置，現在的她出門只需15分鐘，着衫主要視乎心情及場合，樂趣冲劑與最大癮是愛着舊物，不一定是古着，可以是N年前人人最記得的signaturepiece，新溝舊，與highlow一樣，收視不跌反升！　撰文：梁錦貞</p><p>阿徐近年大癮在於新溝舊，主要是心態經已改變，她說：「着衫唔再係着畀人睇，最緊要自己開心，不過講到底有人讚、有人留意都係開心嘅bonus，成日俾人問『呢件係乜？』發現拎番件N年前嘅舊嘢出嚟襯原來效果仲夠撐，即係話自己眼光真係唔錯，更加令我加強決心千祈咪掉嘢！」</p><p>喜好投射時裝店</p><p>阿徐續說：「你問我鍾意人讚我靚定型？梗係型啦！人哋讚我係fashionicon除咗係客氣之外，亦都好明顯幫到我開boutique嘅事業，家我入貨嘅準則大前提係以用家心情去judge件貨會唔會有人着，我自己都鍾意怕且一定都有捧場客，仲計劃有自己嘅brand，好似主打係針織、同Johanna（何志恩）合作嘅Johanna×Hilary，同埋比較casual路線嘅OhMyGod。」</p><p>５件愛物</p><p>時裝3守則</p><p>1)不賣寶<br>「No.1不變賣一定係Bless，我每季一定會進貢落呢個brand，我鍾意佢咁多年冇變質變mass，就係行內人先識欣賞，keep得一件得一件，係我頭號collectableitems。」<br>「2號唔會賣係MaisonMartinMargiela嘅太陽眼鏡，我雖然鍾意買嘢，但係頂多其實係一式兩件，只有『罵治』呢款超，我一見就喪入齊所有顏色。」</p><p>2)愛大膊<br>「仲有一鋪癮係80年代返唔返嚟都好，我係好鍾意shoulderpads嘅，大又好、橫又好、尖又好，成件衫即使好冇嘢，有咗shoulderpad即時生晒，亦都係會令我掃齊色嘅items之一。」</p><p>3)古着迷<br>「一睇都知我唔係會迷ballgown嘅人，但係有時出席嘅場合總會着得靚，去親歐洲我一定唔放過摷antique/vintagedress，又平又得嗰幾件，一定要有嚟看門口。」</p><p>後記：</p><p>既然上了這種「溝舊嘢」癮，那有沒有打死都會「don't」嘅舊潮流物體？阿徐說：「對我嚟講，時裝噩夢唔算多，最頂唔順係XulyBet同JeanPaulGaultier嘅tatootop。」<br><br>攝影：黃文成<br>場地提供：Liger</p></body></html>