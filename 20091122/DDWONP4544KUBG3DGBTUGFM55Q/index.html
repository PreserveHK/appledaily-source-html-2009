<html><header><meta charset="utf-8"><title>消費blog：150瓶陳年威士忌拍賣</title></header><body><h1>消費blog：150瓶陳年威士忌拍賣</h1><p>一直好鍾意飲香檳，但幾年前有次clubbing飲到有啲醉，有位中年女士見我面都紅晒，就慢條斯理咁同我講：「細路女，唔好飲香檳呀，咁甜你會越飲越多，飲烈少少嘅酒，你反而會知分寸。」自此喺冇熟人嘅場合，寧願飲威士忌。<br>星期五萬豪酒店會有香港近10年首次嘅威士忌拍賣會，超過逾150瓶珍藏陳年蘇格蘭純麥威士忌，估價總值85萬，其中估價最高的是2.3萬、來自Bowmore酒廠於1964年生產的BlackBowmoreFirstEdition。邦瀚斯拍賣行發言人話，超過3,000支珍藏蘇格蘭純麥威士忌都嚟自已故美國佳釀收藏家WillardSFolsom，其中150支喺香港拍賣，其他包括Glenfiddich酒廠喺40年前生產嘅Glenfiddich，同Macallan喺1938年生產嘅MacallanSpeymaltGordon&amp;Macphail。<br>佢仲話，威士忌拍賣市場與葡萄酒拍賣同樣有價有市，其中喺2002年就有一支喺60幾年前喺Dalmore生產嘅威士忌，成交價高達2.5萬英鎊（約32萬港元）。<br>電郵：mailto:shoppingjing@appledaily.com</p></body></html>