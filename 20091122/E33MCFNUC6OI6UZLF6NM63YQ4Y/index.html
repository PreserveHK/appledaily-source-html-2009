<html><header><meta charset="utf-8"><title>Eason、祖兒勁爆先拔頭籌</title></header><body><h1>Eason、祖兒勁爆先拔頭籌</h1><p>陳奕迅（Eason）、容祖兒（Joey）、蔡卓妍（Sa）及方大同等昨日出席荃灣舉行《新城勁爆頒獎禮2009》記招，頒獎禮於下月26日拆禮物日在灣仔會展舉行。大會昨日率先頒發三個獎項，分別是Mr.憑《如果我是陳奕迅》奪「播放指數大獎─歌曲」，Joey憑全年1278次播放率奪「播放指數大獎─歌手」，「年度專輯」大獎則由Eason的《H3M》奪得，新城高層朱明銳透露依舊會頒120多個獎。</p><p>Joey：今年有交代</p><p>問到Eason會否有信心重奪傳媒大獎？他說：「獎項數目唔係我準則，只係希望我嘅歌大家鍾意。」至於Joey得獎信心，她說：「唱《我的驕傲》係我最有信心嘅一年，今年我覺得有交代，有冇獎我都冇所謂。」談到會否想齊奪「亞太區女歌手」及「最受歡迎女歌手」，Joey沒有想過也覺得機會不大。<br>今日27歲生日的阿Sa表示跟昨日生日的陳偉霆（William）舉行派對慶祝，問到男友鄭中基會否出席？她說：「佢唔喺香港，之前收咗短訊祝我生日快樂身體健康。」追問男友會否補祝生日，她甜笑指生日過了不會補祝。</p><p>William否認撇兄弟</p><p>William被踢爆狂踩狄易達跳舞差及離棄兄弟張致恆（Steven），還有追求JaniceMan不遂而教唆女友Angelababy疏遠她，更成為新一代賤男，William說：「唔係事實唔回應，嗰晚因為拍戲先去唔到Steven生日會。」狄易達則表示不覺被William踩。<br>採訪：馬建華<br>攝影：黃偉雄</p></body></html>