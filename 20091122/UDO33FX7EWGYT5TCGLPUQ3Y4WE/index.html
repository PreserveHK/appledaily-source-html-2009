<html><header><meta charset="utf-8"><title>日產又再攞獎</title></header><body><h1>日產又再攞獎</h1><p>上次去東京車展，見到日產架NV200，外形靚仔內櫳實用性夠高，廠方仲同佢加上大大個「TAXI」頂燈，變身的士，咁闊落包個客坐得舒服。車身地台低矮，小朋友同老人家都好易上落。車尾更設有日本頗流行嘅流動輪椅設備及伸展式斜台，方便輪椅上落，福祉車玩到咁體貼，難怪日產呢架NV200攞到歐洲2010國際小型貨車年度大獎。希望香港會快啲引入NV200行貨啦。<br><br>記者：徐影龍</p></body></html>