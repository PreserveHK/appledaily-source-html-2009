<html><header><meta charset="utf-8"><title>最貴超跑1,800萬
</title></header><body><h1>最貴超跑1,800萬
</h1><p>近排台灣討論區內，有網民Post咗全球25樣最貴物件，除咗鞋、屋之外，名車當然唔少得。不過原Post話法拉利Enzo最貴，就唔係咁多人認同，事關Enzo原價不到100萬美元，點都唔及Bugatti最新架Veyron咁貴，同樣100萬，不過係歐元！但講到最貴，反而係全球限量6架、極罕嘅KoenigseggCCXREdition，擺明為破紀錄而推出。4.8LV8雙Supercharger引擎，馬力達1,018匹，更首度採用「E85酒精式汽油」，車重僅為1,330kg，0-100km/h能跑出2.9秒驚人數字。車價？157.5萬，係歐元，盛惠港幣1,800萬，未計稅喎！<br><br>記者：徐影龍</p></body></html>