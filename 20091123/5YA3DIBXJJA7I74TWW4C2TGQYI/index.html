<html><header><meta charset="utf-8"><title>出入口明晚關閉　老店昨夜結業牛下興記告別街坊</title></header><body><h1>出入口明晚關閉　老店昨夜結業<br>牛下興記告別街坊</h1><p>【本報訊】重重鐵絲網下，一間間在牛頭角下邨經營逾40年的老店陸續結業。位於10座的興記茶餐廳昨晚光榮結業，全日人頭湧湧；老街坊慨嘆要另覓聚腳地，抓緊與老闆恆哥攀談的最後機會，亦有不少市民慕名而至，一嚐招牌豬扒包及香滑靚奶茶，用相機留下懷舊一刻。<br>記者：王智君、梁瑞琼</p><p>即將清拆的牛頭角下邨是本港最後一個徙置區，現已十室九空，餘下不足20戶居民，最遲明年1月中遷出。房屋署早前向商戶發出通知，指本星期二晚上8時起，各座地下出入口將全日關上，未遷出的居民需經保安員核實身份方能進入。換言之，餘下的老店將於明晚全部結業，屆時退休的退休，搬走的搬走。</p><p>前日賣300個豬扒包</p><p>「平時唔使排隊o架，今日最後一日等一陣囉！」說起牛下，10座的興記茶餐廳是標記，其豬扒包出名香脆鬆軟，無人能拒。老闆恆哥表示，前日共賣出近300個豬扒包，中途更兩度缺貨，故昨日「入足貨，招呼晒所有客人為止」。<br>舊街坊心繫興記，已搬走甚至移民的昨日都重返牛下，與恆哥話當年；年輕一代也不嫌興記嘈雜或裝潢老土，只覺它熱鬧可愛。伍小姐的教會設於牛下附近，逢星期日便與教友在興記「落腳」，「呢度可以逼埋一齊食嘢，好溫馨！」居於九龍灣的廖太也不時到興記「開飯」，大讚其食物品質好、服務周到，「之後都唔知去邊度食飯」。<br>興記在牛下扎根40年，一桌一椅皆有故事，「七、八年前呢度好多小朋友，阿媽買餸就擺佢哋喺興記，之後小朋友大咗，父母出晒去做嘢，佢哋放學就嚟食飯同做功課。」恆哥笑說，興記可說是牛下的託兒所，街坊間互相守望，不分你我之情，亦最叫他不捨，「以後冇咗凝聚嘅地方，大家慢慢淡忘都唔出奇。」<br>儘管顧客絡繹不絕，興記到晚上8時終於要打烊，狹小的茶餐廳一時間仍擠滿了幾十名顧客和龍友，不少人都爭取留到最後一刻才離開。恆哥與夥計們接着要拆卸收銀櫃等要保留的物品，十時許落閘一刻到了，老闆一家三代人一起站到門口拍照，象徵這裏的招牌豬扒包已成為歷史了。</p><p>希望可於上邨重開</p><p>恆哥指，現仍未為興記覓得新舖位，估計會休息數個月，但希望可於牛頭角上邨重開興記，繼續為已搬往上邨的牛下街坊服務。餐廳的舊物與舊照則會放進賽馬會創意藝術中心，讓七十年代的茶餐廳風貌得以永久保存。</p><p>店主感嘆<br>九九玩具店「係時候休息」</p><p>儘管街坊聲聲不捨，句句可惜，牛下最終還是要清拆，老店也統統閉門遷走。九九商店是牛下唯一一間玩具店，舖位設於九座九號舖命名，「呢個名夠簡單，小朋友一定識讀！」老闆謝先生為玩具店勞碌了42年，坦言「係時候休息吓」，但仍決定支持到底，撐到星期二才結業。</p><p>專程光顧歐美髮廊</p><p>說到玩具店，謝先生一臉自豪：「我賣嘅全部都係正版玩具，呢度租平，玩具自然賣得平，出面啲商場舖根本冇得同我鬥！」隨着遊戲機流行普及，謝先生承認，模型、洋娃娃等玩具的吸引力大不如前，但生意多年來仍能保持不過不失，「牛下就係咁特別，邨外嘅人都會嚟買嘢。」<br>和興記一樣，位於十一座三號的歐美髮廊昨日結業，場面卻冷清得多，整個下午只有一名顧客光顧，老街坊林太特意前來，讓老闆電靚個頭。老闆歐先生苦心經營髮廊40年，憶述昔日威水史時眉飛色舞：「十七、八年前日日坐滿晒人，夜晚唔到三、四點都收唔到工！」問到會否重開髮廊，歐先生耍手擰頭，「出面租貴，我冇本事囉！」<br>本報記者</p><p>顧客懷念<br>姊妹茶敍　20年風雨不改</p><p>位於牛下10座的興記，是各人聚首的老地方。楊氏姊妹在牛下長大，20多年前雙雙於婚後遷出，但每逢星期日都相約於興記，風雨不改。「我哋同恆哥好熟，睇住佢結婚，再睇住佢個女大。」她們表示，遇上餐廳繁忙時段，也不介意幫忙收拾碗碟，「叫我夥計都冇所謂！」</p><p>凍奶茶無可取代</p><p>對她們而言，興記親切感十足，其凍奶茶同樣無可取代，「呢度啲奶茶又香又靚，第二度搵唔到。」<br>姐姐續指：「坐低第一時間叫兩杯凍奶茶，食物慢慢再諗。」現時兩姊妹最感頭痛的是要另覓聚腳地，「好唔捨得，但都冇辦法，惟有再搵地方啦！」日後興記重開，她們希望新餐廳保留卡位特色，讓兩姊妹邊呷奶茶邊暢聚。<br>本報記者</p></body></html>