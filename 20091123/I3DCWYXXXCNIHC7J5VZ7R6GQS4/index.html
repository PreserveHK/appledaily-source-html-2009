<html><header><meta charset="utf-8"><title>Joey儲舊電話防洩密</title></header><body><h1>Joey儲舊電話防洩密</h1><p>容祖兒（Joey）昨日於九龍灣MegaBox為亞洲遊戲展啟動禮任嘉賓，透露身邊朋友狂迷打機，自己則喜歡換手機：「換電話換好多，家好似的士司機咁成叠。」</p><p>自嘲素顏似鬼</p><p>問到為何不將舊手機出售時，Joey說：「我想留番啲sms，因為唔識抄落電腦，次次都失敗。」被指應該是示愛短訊時，Joey即說：「唔係，多數都係鼓勵嘅，面對面唔會講嘅說話，好warm所以想keep，sms唔一定係情話嘅。」<br>Joey又暗示藝人慾照事件後自己更加小心，她說：「自從咩同咩之後都唔敢換喇，不過可能係人又大咗啦。」之後又稱自己經常以手機拍照，她說：「影好多冇化妝嘅相，好似鬼咁，全部都係自拍呀，又大頭又突眼。不過家唔見電話可以上網delete，所以都放心啲。」<br>採訪：藍文浩<br>攝影：黃文成</p></body></html>