<html><header><meta charset="utf-8"><title>馮仁昭四圍超：廖碧兒愛俾陳豪攬 - 馮仁昭</title></header><body><h1>馮仁昭四圍超：廖碧兒愛俾陳豪攬 - 馮仁昭</h1><p>廖碧兒噚日喺沙田示範新系列羽絨褸，仲獲贈一件羽絨，大家都關注佢會唔會將件褸轉贈畀男友陳豪，佢竟然話：「會去睇吓有冇合適畀佢，因為佢都成日要拍外景，但佢近日瘦咗好多，男性都係大隻啲好，攬住你時都會溫暖啲，感覺受到保護。」言下之意即係話陳豪家身形唔夠溫暖，咁佢要努力增肥先得。</p></body></html>