<html><header><meta charset="utf-8"><title>性感年曆備受抨擊周秀娜咪咪收爐　2010再谷</title></header><body><h1>性感年曆備受抨擊<br>周秀娜咪咪收爐　2010再谷</h1><p>周秀娜前晚與師妹裴殷（A.Lin）、盧頌之（DaDa），為一間酒吧擔任HairShow模特兒。自周秀娜的性感年曆照片曝光後，受到不少抨擊，有人指其行為有如艷星，一向EQ甚高的周秀娜雖然懶理批評，她已打算在今年餘下的個多月收起咪咪，進入冬眠狀態。</p><p>周秀娜早前以極性感的造型拍攝年曆，照片出街後不少女星紛紛你一言我一語狂插，EQ甚高的周秀娜前晚到灣仔為一間酒吧HairShow擔任模特兒時，對於年曆被指暴露、行為有如艷星等笑着回應：「輯相嘅合作班底全部都係好專業，大家亦好畀心機去做，不如大家唔好講咁多住，睇咗先至再講啦。」</p><p>趙碩之：係暴露</p><p>問下次會否更大膽赤裸上陣，周秀娜說：「唔會啦，09年收爐啦，到2010年再算啦。」記者笑她收起咪咪時，她說：「我係收喺被窩，因為我要冬眠，其實性唔性感都係睇番工作需要。」<br>此外，前晚到場的藝人包括劉欣宜、王秀琳（Mango）以及趙碩之等，低胸上陣的趙碩之表示有看過周秀娜的年曆照片，她強調自己不會效法周秀娜，她說：「我自己接受唔到，對我嚟講係暴露，我阿媽一定唔會畀我咁做。」</p><p>Mango遭男星狼吻</p><p>Mango透露當年仍從事模特兒工作時，有一次飲醉，公司安排了一位男士送她回家，不過該男士在車上狼吻她，她說：「呢個人家活躍娛樂圈，佢之前都係model，家都係圈中人，我當時call我前男友嚟救我走。之後我都有見過呢個人，因為我扮冇事，所以見到都冇尷尬。」<br>記者指Mango經常遇到狼吻事件，包括早年她指被尹天照狼吻而鬧上警局，最後尹天照獲無條件釋放，Mango聞言即緊張說：「呢啲唔好提啦，過咗去就唔好講啦。」<br>不過Mango表示每次到酒吧都不懂控制，試過多次因喝得太多，要到醫院打止嘔針。<br>採訪：EricLam<br>攝影：WongManShing、FungKaMeng</p></body></html>