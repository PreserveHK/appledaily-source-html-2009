<html><header><meta charset="utf-8"><title>做人別太Chinese - 陳也</title></header><body><h1>做人別太Chinese - 陳也</h1><p>新加坡那位前任大家長說，中國人對民主不感興趣。香港這一批，打錯疫苗混錯種搞到醞釀五區總辭，讓星洲大家長聽了，恐怕又會指三點四，說香港人身在福中不惜福。<br>林D9說得白，五區總辭，當中涉及的公帑，近1.5億。真金白銀，比鋁窗更能擲死人。可是別忘了，高鐵耗庫房670億，這筆賬，可以搞多少次公投都得。而高鐵賠償給農地大地主和地產商的那個雙位數字的億，是1.5的好多倍。人比人，比死人；普選比錢，比死錢就罷。千金散盡，我寧願市民有得散，而唔係永遠由政府話事，由得各個單位亂散，散完還眨眨眼說：唔關我事，個鑊由問責官員和特首揹。我散仔來呀。<br>五區總辭，扭扭擰擰，無無謂謂。西環那邊，肯定當你們無到。要加快民主進程，普選落實，泛民只有一條絕路可走，就是總辭後，泛民永不參加選舉。泛民全部落車唔玩，試問西環和阿爺還怕什麼？到時忽然直路踩油2012雙普選上馬都肯制。想想全部60個議席都是葉國謙和疑似葉國謙坐正，泛民退出議會外全部瞓街抗爭，都敵不過葉國謙舉起的機械左手×60的力量。泛民不可能收檔，2017不可能有雙普選，1.5億使硬。年齡18+就有份玩的公民使錢派對，你冇興趣？Ohman，任得林D9幫你擲錢選五個葉國謙出來都肯制，你做人真是太Chinese了。</p></body></html>