<html><header><meta charset="utf-8"><title>大蛙手︰傑斯牛一再追紅魔 - 青蛙仔</title></header><body><h1>大蛙手︰傑斯牛一再追紅魔 - 青蛙仔</h1><p>我向來只係鍾情於日劇，可以同一時間追睇幾套，家啲中港台韓劇集唔多啱口味，就算三色台啲台慶劇都係咁話，有得睇就睇。之但係，最近就俾二奶台喺深宵重播嘅大陸劇《大冒險家》吸引住。我初時睇，最主要係因為吳鎮宇同埋黃子華有份做，但睇睇吓又覺得個故仔唔錯，加上經二奶台刪剪之後節奏快咗好多，於是我就晚晚追。<br>今日同聽日係我兩位好友Caline同埋Karen嘅生日，喺度祝佢哋兩個生日快樂。講開生日，曼聯嘅傑斯聽日亦係壽星仔，而且仲滿36歲，而佢哋上個禮拜幫我攞番個W，就追多佢哋一次，今日捧佢哋作客輕取剛剛換帥嘅樸茨茅夫開[-1]「客勝」。<br>青蛙仔<br><br>近5場往績：WLLLW<br>讓球主客和：曼聯勝[-1]<br>心得：紅魔高老樸幾班波</p></body></html>