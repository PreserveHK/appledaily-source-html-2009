<html><header><meta charset="utf-8"><title>煙雞熏迷</title></header><body><h1>煙雞熏迷</h1><p>「雞有雞味」、「魚有魚味」，雖然講出來得啖笑，但如果貪心啲，「雞唔止有雞味」，「魚唔止有魚味」，一個菜式有幾種味覺享受，這樣又有何不可！May姐今次使出她的獨門秘方，教大家做幾個味道香濃，味覺層次豐富的菜式。<br><br>記者：趙慧敏<br>攝影：譚盈傑<br><br>V壹網：<br>http://vdonext.com/index.php?fuseaction=Features.Archive&amp;channel_id=575603&amp;program_id=662944<br>網上示範</p><p>今日煮腦</p><p>馮美基<br>（前TVB藝員經理及前有線電視節目執行董事、食譜《最愛．宴客》作者）<br><br>大半生在名人明星中穿梭，朋友多不勝數；退休後最愛宴客，以美食會友。</p><p>May姐私房菜<br>煙熏用舊鑊</p><p>煙熏雞最好用一隻舊鑊，這樣就不怕將鑊燒黑或燒壞而肉痛。</p><p>燜牛最好用金錢
</p><p>燜牛最好選金錢，因筋及肉比例均勻，較有嚼勁。</p><p>蝦走油後撲生粉
</p><p>蝦走油後撲生粉，令椒鹽易黐上身；走油後再煮，可鎖住肉汁。</p><p>煙熏豉油雞</p><p>0hr30min未計醃雞時間<br>份量：4人<br>製作難度：★★★☆☆<br><br>豉油雞很多人喜歡食，亦很多人會做，但這隻豉油雞除了豉油香味，還帶有煙熏味道，而且做法簡單，最緊要準備一隻舊鑊。</p><p>材料</p><p>雞1隻（約重3斤）、鹽1湯匙、紹酒2湯匙　<br><br>豉油汁料：乾葱2個（切片）、葱4棵（切段）、薑片5片、豉油雞汁1公升、老抽100毫升、生抽50毫升、砂糖3湯匙、紹酒100毫升、雞湯250毫升<br><br>煙熏材料：生米2湯匙、Lipton茶包2個（拆開），玫瑰花乾2湯匙（浸濕）、黃糖3湯匙</p><p>做法</p><p>1.	將已經洗淨的雞抹乾，吊在通風地方吹至乾身，然後在雞身塗上紹酒及鹽，放入雪櫃醃過夜。<br><br>2.	燒熱鑊開大火，爆香葱、乾葱及薑片，加豉油雞汁、老抽、生抽、砂糖、紹酒及雞湯煮滾。<br><br>3.	將雞放入（2）冚蓋，用中火煮7分鐘後熄火，繼續冚蓋焗50分鐘。<br><br>4.	準備另一隻舊鑊，加上錫紙，放入生米、茶葉，玫瑰花乾及黃糖拌勻，放上蒸架，冚蓋開大火，直至有大量白煙冒出。<br><br>5.	將雞放上蒸架，冚蓋煙熏7分鐘，然後將雞取出斬件即成。</p><p>鮮茄燜牛</p><p>0hr45min<br>份量：4人<br>製作難度：★★★☆☆</p><p>May姐今次帶來一個私家鑊，鑊蓋上有凹位，可放冰塊，當鑊受熱時產生降溫作用，鎖住鑊內食材的肉汁，牛的味道會特別好。</p><p>材料</p><p>牛450克、洋葱1/2個（切條）、番茄膏40克、大番茄2個、乾葱2粒（切碎）、蒜頭4粒（切碎）、薑茸1湯匙、牛油50克，水400毫升<br><br>調味料：牛肉湯粒1粒、砂糖2湯匙、鹽1茶匙、黑胡椒2茶匙
</p><p>做法</p><p>1.	將牛汆水後切片。<br><br>2.	燒熱鑊開大火，加牛油，爆香乾葱、蒜茸、薑茸及洋葱，再加番茄、番茄膏、水及牛燜一會，再加黑胡椒、鹽、砂糖及牛肉湯粒，用中火燜30分鐘即可上碟。</p><p>泰式魚餅</p><p>0hr30min<br>份量：4人<br>製作難度：★★☆☆☆<br><br>魚餅一向是May姐的至愛，不過對飲食要求甚高的她，絕不會買現成鯪魚肉，要自製鯪魚肉一啲都唔難，而且加上用咖喱醬做的醬料，味道一流。
</p><p>材料</p><p>起骨鯪魚1條（250克）、長豆角3條（切粒）、椰奶2湯匙、青檸葉2片（切幼絲）、粟粉1湯匙、蛋白1/2湯匙、砂糖1茶匙、紅咖喱醬1湯匙<br><br>醬料：新鮮紅辣椒1隻（切碎）、蒜頭1粒（去皮切碎）、水1湯匙、青檸汁1湯匙、泰國魚露1湯匙、砂糖2茶匙、青瓜1湯匙（切粒）</p><p>做法</p><p>1.	將新鮮紅辣椒、蒜茸、水、青檸汁、泰國魚露、砂糖及青瓜粒拌勻成醬料。<br><br>2.	將已經洗淨的鯪魚抹乾，用匙羮沿魚骨將肉刮出。<br><br>3.	將鯪魚肉放入大碗，加長豆角，椰奶、青檸葉、粟粉、蛋白、砂糖及紅咖喱醬，順同一方向用匙羮攪2分鐘。<br><br>4.	用手將魚滑舀起，用力將魚滑撻回碗內，重複撻20次，直至魚肉起膠，取約兩湯匙份量的魚滑搓成圓形再壓扁。<br><br>5.燒熱鑊落油，加魚餅用中火煎約3分鐘至金黃色，吃時可伴醬料一起食。</p><p>椒鹽蝦</p><p>0hr30min<br>份量：4人<br>製作難度：★★☆☆☆<br><br>這個菜來頭不小，是大圍著名老店楓林小館的名菜，做法是由老闆親自傳授給May姐，難怪這個菜，蝦肉既鮮甜，又有濃濃的椒鹽香味。</p><p>材料</p><p>鮮中蝦1斤、蒜頭5粒、辣椒2條（切碎）、葱3棵（切段）、生粉50克、海鹽3茶匙</p><p>做法</p><p>1.	將蝦剪腳，剪蝦頭，撲上生粉。<br><br>2.	燒熱一鍋油，用隔篩載起蝦放入油中炸至八成熟。<br><br>3.	原鑊留低1湯匙油，開大火，放入蒜頭爆香，加葱、辣椒及蝦炒大約1分鐘，再落鹽炒勻即可。</p></body></html>