<html><header><meta charset="utf-8"><title>千嬅爆老公韓國求婚</title></header><body><h1>千嬅爆老公韓國求婚</h1><p>楊千嬅早前到韓國為無綫節目《現代塵世美》拍攝外景，昨日在尖沙嘴香格里拉舉行首映會，原來韓國對楊千嬅來講別具意義，她說：「因為韓國係丁生第一次向我求婚嘅地方，第一次有人求婚係好感動，不過我好理性，冇應承。」</p><p>嘆好老婆難做</p><p>千嬅又表示希望做個稱職好老婆，她說：「做老婆唔容易，要識煮飯，我都希望可以做個稱職老婆一個星期，但真係好難，我都想一日三餐煮畀佢食，但係做唔到，佢都唔敢食。」<br>千嬅最近為了出席各大頒獎禮，忙於收身，問老公丁子高會不會讚她性感？千嬅說：「佢唔會話sexy，佢只係會成日批評我，好似噚日咁，佢就問我做乜嘢擘大口睇《宮心計》，又話你行路似豬肉佬，叫我練吓行路。」<br>採訪、攝影：張俊銘</p></body></html>