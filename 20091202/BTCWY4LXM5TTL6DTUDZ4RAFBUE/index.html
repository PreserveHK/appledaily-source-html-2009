<html><header><meta charset="utf-8"><title>劫後餘悸抗賊婆婆：佢想謀財害命</title></header><body><h1>劫後餘悸<br>抗賊婆婆：佢想謀財害命</h1><p>「佢今次真係想謀財害命！」昨日遭印尼家傭行劫的鄧婆婆，財物、性命得保，但她最惱怒是待如親女的印尼女傭竟然反骨，夜半趁她熟睡向她行劫，她憶述遇劫經過時，下顎因缺了兩隻門牙有點「漏風」，但仍中氣十足，說至激動處更用手揑住自己頸項、重演遭叉頸恐怖經歷，十分肉緊。<br>昨午3時，遭折騰了13小時的鄧婆婆，一臉疲憊由親友及警員陪同返回寓所。她說被捕女傭入職兩年多，平日都十分懶散，「做嘢要叫先郁，仲成日攬住屋企隻狗仔玩」，但想不到她竟涉嫌做賊。</p><p>街坊：人不可以貌相</p><p>她說事發時感到「有人跪住我對腳，我喺度撐、喺度嗌，佢就用手揞住我個口，之後我繼續嗌，佢就拎我條枕頭巾塞住我個嘴，搞到我啲牙甩咗。」她說當時女賊拿着刀，想不到她會這麼兇狠。鄧婆婆續稱，當時曾想搶女賊手中的刀，混亂中更扯脫女賊面上絲巾，喝問她是否阿Nur，就憑女賊以不純正廣東話否認時認出身份，「我認得佢把聲啦」，可是女賊仍不罷休，企圖用金鏈蹺着其頸對她不利。生死一剎間，鄧婆婆「夾硬扯開條鏈，然後就一腳撐咗佢（女賊）落地」<br>這宗女傭劫主人案件昨在曉麗苑引起議論，一名與鄧婆婆相熟的女街坊直言人不可以貌相，「平時見個印傭唔聲唔聲，估唔到佢會咁做！」但慶幸鄧婆婆僅受輕傷，女賊亦落網被捕。<br>本報記者</p></body></html>