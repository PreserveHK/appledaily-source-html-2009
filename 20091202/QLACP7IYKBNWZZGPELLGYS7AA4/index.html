<html><header><meta charset="utf-8"><title>皇子必殺技：風水輪流轉曼城玩鋪大 - Leung</title></header><body><h1>皇子必殺技：風水輪流轉曼城玩鋪大 - Leung</h1><p>中東風雲，究竟大花筒嘅曼城可以玩到幾耐，相信連領隊曉士都唔知。這支超級巨型班今天喺蚊型盃仔，迎戰起碼以大半隊預備組接戰嘅寃家阿仙奴，值得捱夜一睇，捧入球「大」同兩個「其他」波膽。<br>昨日電視台報道一則趣聞，據報有位中東酋長早前喺法國一個小鎮，買下牧場同4匹純種馬，準備在那裏栽培牠們，大展拳腳；可惜之後牧場突荒廢冇人理，令這些純種馬現時隻隻不修邊幅大肚腩成野馬；而該小鎮居民，決定將幾匹馬拍賣償還該鎮損失。中東油佬都會係「失匙夾萬」？之前真係甚少聽聞，搞波同養馬都係一樣，呢類玩意投資大，一唔對路，仲唔班師回朝咩，不過走得咁肉酸，都幾頂癮。</p><p>小兵博上位定去盡</p><p>靠阿布扎比資金嘅曼城，喺剛公佈嘅英超經紀轉會佣金中，花逾1.6億港元，貴過一個被視為今季最佳收購之一的阿仙奴中堅華美倫身價；可惜曼城這位大豪客季初風頭現正慢慢消逝，今晚肯定照全軍出擊，圖破近期悶局。<br>對手阿仙奴從來唔志在英聯盃，就算當年去到決賽鬥車仔都收起亨利等主力，但一班生牯仔猶如純種小馬一直被球會栽培成才，躍躍欲試在大舞台顯實力，今場好睇咯。博「大」好穩，串射如日方中嘅車仔，副選作客到布力般料照開穩W。（下次見報日：周六）<br>文：Leung<br>簡介：不理盤路，不信陰謀論，最重勤力睇波，跟足軍情，吼準一擊。</p><p>今日精選</p><p>星期三9曼城大（1.72）x星期三10車路士勝（1.48）<br>星期三9曼城勝主其他（50）、阿仙奴勝客其他（80）<br>簡評：今天我眼中包括巴塞，只關注3場波。</p></body></html>