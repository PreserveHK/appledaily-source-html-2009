<html><header><meta charset="utf-8"><title>「佢好靚仔，好有才華」舒淇向張震示愛食檸檬</title></header><body><h1>「佢好靚仔，好有才華」<br>舒淇向張震示愛食檸檬</h1><p>【澳門直擊】舒淇和緋聞男友張震昨日在澳門同場碰面，兩人拒絕合照，硬拉桂綸鎂三人行。舒淇半開玩笑狂送秋波，揚言鍾意張震這類靚仔又有才華的男友，絕對有發展機會，但張震常被拍到與其他美女同行，似乎相當花心，舒淇半開玩笑發嬌嗔說：「佢唔鍾意我囉，所以我好委屈o架！」</p><p>舒淇昨日現身澳門，戴上750萬鑽表為LV主持新店開幕剪綵儀式，其緋聞男友張震也有出席。張震父親張國柱日前大讚舒淇努力上進，是年輕人模範，和兒子相配，舒淇昨日聽罷十分受落，頻說多謝。</p><p>「合乎我條件」</p><p>問舒淇可想和張震拍拖？她開心笑說：「我哋成日都拍o架啦，俾你哋寫到。」是否有發展機會？她眼仔睩睩說：「梗係有啦，每一個未結婚嘅異性，都有可能，睇timing囉。」張震是否她喜歡的類型？她說：「我都鍾意o架，我哋係好朋友，佢好靚仔，好有才華，都合乎我條件。」但張震常被發現與美女同行，似乎相當花心，舒淇半開玩笑說：「所以佢鍾意出面嘅女仔，唔鍾意我囉，所以我好委屈o架！」之後她說：「我哋10幾年嚟都係好朋友，拍《最好的時光》共處咗5個月，都有一段刻骨銘心嘅愛情，我哋彼此好了解。」她直認想怕拖，但不會為愛情放棄事業。</p><p>張震：沒想太多</p><p>不過，當舒淇和張震昨晚碰面時，氣氛卻有幾分尷尬，堅拒合照，拖拖拉拉下，硬夾另一嘉賓、台灣氣質美女桂綸鎂做電燈膽合照。張震聽到記者引述舒淇的示愛言論，即時一頭霧水，並火速派檸檬說：「我覺得係朋友，識咗好耐，合作咗好多次。」<br>張震續說：「佢好靚又聰明，我哋好多嘢可以傾，發展就唔知，我冇諗過，大家係好朋友。」<br>問到可是timing問題？張震即緊張地轉以普通話說：「沒想太多，隨緣。」對於舒淇自覺受委屈，張震一臉疑惑說：「她也有喜歡很多男生，喜歡人很正常。」<br>採訪：羅慧敏　攝影：林德雄</p></body></html>