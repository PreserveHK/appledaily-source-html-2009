<html><header><meta charset="utf-8"><title>扭籮自摸求突破杏兒開騷挑戰LadyGaGa</title></header><body><h1>扭籮自摸求突破<br>杏兒開騷挑戰LadyGaGa</h1><p>胡杏兒將於本月中舉行迷你演唱會，她會施展渾身解數，以性感辣妹形象上陣，不惜趴地扭籮學貓步，模仿美國女歌手LadyGaGa舞姿，務求盡顯風騷一面，她還自彈自唱演繹歌曲。杏兒近日正密鑼緊鼓綵排，幸得到家人的愛心湯水補身養聲支持，令她甜在心頭。</p><p>胡杏兒投身樂壇後先後出了兩張大碟，她將於本月13日在九龍灣舉行迷你演唱會。繼早前露玉背拍攝唱片封套後，她在演唱會上又有新突破，加插一幕演出LadyGaGa的快歌《Paparazzi》中的火辣舞姿，難度頗高。</p><p>「感覺sexy啲」</p><p>日前杏兒跟排舞老師練習舞步，見到杏兒施展渾身解數，使出貓步，又要瞓身趴地、扭籮自摸，體態撩人，杏兒說：「因為想個感覺sexy啲，但自己好似骨子裏唔夠騷，平時好少喺觀眾前咁樣，今次係我嘅突破，雖然part舞只係幾分鐘，但我跳舞始終唔係強項，所以練咗好耐。」至於緋聞男友黃宗澤有否教路，杏兒說：「佢都畀意見，但我都會請佢嚟睇。」<br>杏兒為了苦練舞姿，早前還專登在家中添置新音響閉關練習，她還會在個唱中自彈自唱，她笑說：「我小學二年班時學過琴，今次真係乜都拎番晒出嚟，對我嚟講都有難度，因為唔同普通登台，演唱會觀眾要求會高啲。」今次杏兒為演出下了不少苦功，幸好每天有媽媽的愛心湯水補充，她說：「家要不斷練氣，為咗保持體態，飲食都清淡啲，好彩有媽咪嘅湯水補身養聲。」</p><p>扮靚靚陪跑</p><p>此外，台慶頒獎禮明日舉行，杏兒已做足準備，她說：「今年對手咁勁，好難有期望，入到圍已經好開心，最緊要扮靚靚去參與，下年再努力。」<br>採訪：卓寶花　攝影：陳俊強</p></body></html>