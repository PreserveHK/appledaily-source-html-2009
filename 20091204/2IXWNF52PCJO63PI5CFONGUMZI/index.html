<html><header><meta charset="utf-8"><title>499g！電腦入袋</title></header><body><h1>499g！電腦入袋</h1><p>Notebook可以有幾輕？以前輕過1kg嘅Notebook已經令人大驚小怪，今次Fujitsu新出嘅LifeBookUH900更輕磅，只有499g，輕便小巧嘅設計，方便隨身攜帶之餘，仲有埋多點觸控式屏幕，用家可以隨時Touch玩，玩完仲可以放回手袋，繼續行街。<br><br>記者：許福合<br>攝影：楊錦文</p><p>5.6吋芒特細
</p><p>究竟UH900仲係咪叫Notebook？如果論大小，其實佢在一般Netbook同手機之間，厚度亦只有23.8mm，即使合上機蓋都係咁薄；屏幕亦只有5.6吋，睇落好似只比一般手機大些少，不過只要細心留意屏幕，就會見到屏幕如何精細，尤其注意係畫面圖示同字體，都顯得特別細，原來解像度可以達1,280×800，在同大小屏幕都算罕見，不過弊處係畫面同字體顯示都極精「細」，所以特別在屏幕旁邊加咗個可改變解像度嘅快速鍵，咁就唔使睇到眼都矇埋。</p><p>62GBSSD
</p><p>用得更高嘅解像度，當然唔係得個靚字咁簡單，既然係為高流動性而設計，屏幕亦特別使用上Bonding技術，被陽光照住，都可以睇得好清楚；更好玩係用埋輕觸式屏幕，可以玩Multi-Touch，即係兩隻手指就可以拉大縮細相片。<br>話就話玩Touch，不過在過高比例嘅解像度下，直接用手指篤來操作變得相當困難，手指顯得不夠精細，所以機上另設有代替滑鼠操作嘅Joystick，不過都要習慣吓先用得掂。另一個問題係硬碟比較細，62GBSSD硬碟，雖然穩定性高，不過必然要經常要做Backup，否則好易打爆！</p><p>Touch玩</p><p>Profile</p><p>處理器：IntelAtomZ5301.6GHz<br>記憶體：2GBDDR2<br>硬碟：62GBSSD<br>屏幕：5.6吋1,280×800<br>顯示：IntelGMA500<br>鏡頭：78萬像素<br>體積：204×106.5×23.8mm<br>重量：499g<br>查詢：富士通（31012898）</p><p>同場加映P8110
</p><p>LifeBookP8110擁有特高8小時超長使用時間，12.1吋屏幕、僅重1.38kg，機身都算輕巧，而且機身仲內置埋雙層DVD燒錄機，功能極齊全。機身上配置輕觸式快捷鍵，可即時開啟瀏覽器、電郵、視像鏡頭及ECO省電模式等。</p><p>Profile：</p><p>IntelCore2Duo處理器SU9600、2GB記憶體、500GB硬碟、雙層DVD燒錄機、12.1吋、Win7Professional</p></body></html>