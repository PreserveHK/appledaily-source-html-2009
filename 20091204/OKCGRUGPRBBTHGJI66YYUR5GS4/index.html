<html><header><meta charset="utf-8"><title>夠Car事：生日限定　朱古力誘惑</title></header><body><h1>夠Car事：生日限定　朱古力誘惑</h1><p>等了又等，為慶祝MINI50周年而推出嘅「MAYFAIR朱古力」，終於趕及年底新鮮空運到港，一身朱古力色嘅MAYFAIR，不但包裝夠晒豪華，內外更有多種獨有「味道」，絕對配合倫敦貴族區MAYFAIR之名，仲係限量版生產。想即時要呢款「朱古力」做聖誕禮物？對不起，請再等等，暫時只此一架，只接受訂貨。<br><br>記者：許維雅　<br>攝影：楊錦文　<br>Model：Wiyona</p><p>Cooper朱古力只限一次</p><p>整個夏天都一路聽到MINI50周年嘅各種消息，之前都只憑英國慶祝派對嘅畫面、紀念品等，來感受當中嘅喜悅，直到「MAYFAIR拖肥朱古力」出現眼前，先將興奮感覺推到最高潮。上網睇過大量有關呢部50周年特別版MINIMAYFAIR嘅消息，其花盡心思嘅獨特設計，已令人期待已久，終於這壓軸重頭戲於年尾才上演，的確，是眼前一亮。為紀念早已成為貴族寵兒嘅經典Mini50大壽，廠方選用了甚具代表性嘅倫敦貴族區MAYFAIR命名，更首次以HotChocolate鋼琴面車身配襯白色車頂嘅配搭放在Cooper及CooperS上，亦係僅此一次。恍如貴價名牌朱古力包裝嘅MAYFAIR，彰顯了現代貴族風格，再加埋車頭一對只會於經典Mini才出現嘅FogLamps，成功將新舊設計融會得恰如其份。</p><p>Toffy軟心顯豪華</p><p>要令MAYFAIR充滿特別限量版嘅風采，惟它獨有嘅配備又何止咁少！外形上，以首創嘅白色鋁合金InfinityStream多輻式輪圈跟車頂色彩相輝映，而Panel及側鏡嘅深淺啡色幼直紋設計，唔摸都唔知有凹凸手感。要凸顯身份嘅象徵，當然唔少得MAYFAIR標徽，不但兩側指揮燈旁有名牌、門檻上亦有50周年字樣，而鬼面罩上電鍍圓牌，更有畫龍點睛之效，打正旗號玩包裝玩設計唔改偈嘅MINI又勝一仗。最令人甜到入心嘅係「MAYFAIR朱古力」選用拖肥軟心做餡，新嘅Toffy色遍及皮椅、軚環及點綴於內櫳各處，出奇地帶來另一種豪華效果，加上皮椅上嘅綠松石色邊線，大膽創新嘅設計散發着時代感之餘，亦令人向設計師俯首稱臣。</p><p>基本價FullOptions</p><p>通常叫得限量版嘅都會殺到你一頸血，今次呢部限量MINI卻反高潮玩賣大包。於今個星期海運大廈車展展出兩款50周年限量版MAYFAIR及CAMDEN同時，以超筍價接受預訂。四部新車只要用基本價預訂就有FullOptions跟埋，除此更額外送你SportsSeats、Xenon燈等配備，計起嚟，優惠低至八折，同場更可幫你低息上會，只限車展。</p><p>MAYFAIRCooper<br>基本價$268,800（FullOptions價$323,555）<br>MAYFAIRCooperS<br>基本價$343,800（FullOptions價$373,640）<br>CAMDENCooper<br>基本價$259,800（FullOptions價$312,005）<br>CAMDENCooperS<br>基本價$334,800（FullOptions價$369,845）</p><p>日期：12月4-6日　<br>時間：10:30am-7:30pm<br>地址：尖沙嘴海運大廈展覽大堂　</p><p>MINI50MAYFAIRCooperS規格</p><p>引擎：1,598cc直四Turbo	<br>馬力：175hp/5,500rpm	<br>扭力：240Nm/1,600-5,000rpm<br>傳動：六前速自動波，前驅	<br>售價：$373,640（連Options）	<br>查詢：MINIHK（31299020）</p></body></html>