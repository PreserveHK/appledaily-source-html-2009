<html><header><meta charset="utf-8"><title>夠Car事：五折玩飛仔車</title></header><body><h1>夠Car事：五折玩飛仔車</h1><p>家仲講飛仔車，Out？大家有無留意近呢幾年，玩得過的飛仔車已經買少見少，不過潮流唔興唔代表佢哋唔好，而且對於用家而言，更加有個好處，就是今時今日二手飛仔車實在好抵玩。由於折舊率比其他房車大得多，當年買新車的人望見今日個價當然覺肉痛，但如果仍未加入「飛仔」行列的話，看到二手車價，確會流晒口水。<br><br>記者：趙慧敏<br>攝影：譚盈傑<br>Model:Algie@Puremodels</p><p>05Fairlady　罕有BrandNew牌簿</p><p>要講飛仔車，一定首推Fairlady，Fairlady是近年飛仔車的經典，新車價過40萬。今次介紹的這部屬5前速自動波350z版本，3.5公升V6引擎能輸出280匹強大馬力。內櫳最大特色是車廂與尾箱混為一體的設計，在原本後座位置加上極粗橫桿將兩者分隔。05年日本出廠，09年至嚟香港，BrandNew牌簿，市場上可謂少之又少。據車行代理指，部車09年初香港落地，個車主玩唔夠幾個月就放，行車里數得幾千公里。更難得係原車主已為此車加了不少補品，內櫳包上真皮面，裙腳包圍，鋁合金腳踏一應俱全。</p><p>手數：0手<br>引擎：3,500cc<br>行車里數：約4,000公里<br>當年新車價：約40多萬<br>二手價：$199,000<br>查詢：23020750（ProShop）
</p><p>二手價插水有因</p><p>以往飛仔車二手價企得幾硬淨，近年卻越跌越低，如Fairlady這些較受歡迎的車款，05年新車價去到成四十萬，但隔唔夠四年，二手價跌到不足二十萬，無咗一半唔止。其他受歡迎程度一般的飛仔車跌幅更不止於此。專玩飛仔車的改裝車公司EncrustCustoms負責人Edwin直言，近年日本出產的飛仔車都屬中檔車，如Fairlady或GTR等，車價數十萬，非一般o靚仔玩得起。歐洲車亦搶攻飛仔車市場，「歐洲品牌近年都出咗好多中檔車，形象高級又劈得，好多畀得起錢嘅都轉玩歐洲車。」警方大力打擊飛車，亦影響飛仔車受歡迎程度。「要查車的話，飛仔車一定走唔甩，真係會幾無癮。」潮流不再，二手價自然不能保持硬淨。</p><p>警方出力打擊非法賽車，多少影響飛仔車的銷情。</p><p>07CivicTypeR　死硬派至愛</p><p>如果唔想玩到咁大馬力，屬死硬派飛仔至愛車款之一嘅CivicTypeR是個不錯的選擇。這部屬07款，單門揭背，馬力225匹亦相當飆得，配6前速手波，可讓你盡情表演駕駛技術。</p><p>手數：未出牌<br>引擎：1,998cc<br>行車里數：約15,000公里<br>當年新車價：約33萬<br>二手價：$178,000<br>查詢：93244428（冠宏車行）</p><p>06MRS　開篷小跑</p><p>這款06豐田MRS，屬市場較少有的中置引擎小跑。6前速手波，典型的開篷小跑車，較特別是硬頂設計，較一般軟篷硬淨。另外亦配有全車包圍、HID頭燈、TRD絞牙避震，PowerLock波箱。</p><p>手數：0手<br>引擎：1,794cc<br>行車里數：約30,000公里<br>當年新車價：約30萬元<br>二手價：$148,000<br>查詢：65709987（車之城）</p></body></html>