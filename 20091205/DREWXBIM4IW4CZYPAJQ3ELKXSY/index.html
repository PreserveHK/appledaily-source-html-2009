<html><header><meta charset="utf-8"><title>潮館：何志恩細說衫語</title></header><body><h1>潮館：何志恩細說衫語</h1><p>愛笑的何志恩（Johanna）、香港St.Martins代表，成功madeherown又甜又型的設計風格，剛結束了與日本三陽商社4年的合約，告別大碼頭揼水開舖，但要就住就住改行kawaii的歲月，回歸「細有細開心」、「細有細濕碎」的時裝事業，在她而言，foucs做自己想做的事，才開心不過，開心事還有，就是看Johanna分享以下她「有古仔」的時裝路上的寶物。　撰文：梁錦貞</p><p>2010春夏作品</p><p>「我嘅性格係大情大性，同時又愛浪漫，愛vintage愛到入晒血，又鍾意BritRock&amp;Roll，所以設計嘅衣衫都走不出係raw、cool、soft、girly嘅marriage，10春夏新衣中，rawedgedeffect嘅cottontee，膊頭係好『女』嘅喱士，rufflesplatform都係呼應番cool+girly嘅大方向。」</p><p>裝路上的寶物</p><p>Johanna畢業於英國時裝搖籃CentralSt.Martins，她在英國留學時的日子，在fleamarket尋寶，就在那時孕育了自己的喜好，設定了自己的designform，恍如中頭獎般，在茫茫人海一個學生仔獲攝影大師SamHaskins為她拍作品catalog，首次購買的designerslabel，行到現在（應該是未來），尚未曝光的2010春夏新裝，這些「意義重大」的零零碎碎，整合而成就是Johanna時裝路途的寶物。</p><p>古董衫</p><p>「應該個個英國妹都一樣，都係先Camden然後Portobello，細個冇乜錢又要扮靚，嗰時押晒落去嘅投資首先係Dr.Martens，然後捐Camden執舊衫，因為budget有限，只可以買舊嘢，到大個啲做part-time搵到錢，就自然去Portobello。<br>有啲人覺得着舊衫大吉利是，我反而覺得vintage衫先有人氣，我迷vintage唔係因為係只得一件，而係你揸住件antique/vintage，以前年代啲人嘅精神、個性、歷史都浮晒出嚟，我特別迷喱士，可以話Portobello係form咗我嘅design方向。」</p><p>初買designerlabel</p><p>「應該係91、92年左右，將死慳死抵嘅儲蓄同零用錢，就喺倫敦SouthMoltonStreet小店Pellicano清袋，店主係馬來西亞華人，佢成間店都冇totallook，全部係佢自己配搭嘅oneofakindchic，我用咗500鎊買咗件Pradarabbitfur，家睇番，一啲都唔過時，反而classic，又喺店主『教育』下，買咗條JeanColona豹紋衫，同埋當時完全唔知係乜水，MartinMargiela用幾塊vintagescarf砌成嘅top，都係我人生首批designerslabel寶物，一直keep到家。」</p><p>SamHaskins×JohannaHo</p><p>「我最欣賞嘅攝影師係SamHaskins，係人都知搵佢影相係天價，04年我send咗個coldcallemail畀佢，內容都係嗰啲啦，我好欣賞你，我係個nobody新designer，如果你幫我影輯相就好啦，嘩！竟然dreamcometrue，佢不但覆我email，仲應承幫我影catalog，係我最treasure嘅奇遇。」</p><p>我是誰</p><p>97年畢業於倫敦CentralSt.MartinsCollegeofArt&amp;Design，取得碩士學位，98年成立自己品牌，形容在St.Martins是被抦、鬧而成長，皆因通過不了當年被抦及鬧，根本沒法接通外面realworld。05年與日本財團三陽商社合作，在東京表參道及六本木擁有店舖，因方向理念分歧加上全球經濟衰退，約滿雙方和平分手，現設計服裝配飾在日本ViaBusStop及香港D-mop、Shine及Liger有售。</p></body></html>