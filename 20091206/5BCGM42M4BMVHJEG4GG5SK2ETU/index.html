<html><header><meta charset="utf-8"><title>Theresa糖清口氣</title></header><body><h1>Theresa糖清口氣</h1><p>傅穎（Theresa）前晚在中環蘭桂坊為一薄荷糖品牌宣傳，雖然室外氣溫頗低，她仍以一身清凉吊帶短裙打扮，吸引30多名fans到場支持。<br>Theresa表示每次見朋友前為免有口氣問題引起尷尬，都會先以薄荷糖清口氣，她說：「我自己鍾意食大蒜呢類有味食物，所以可以用嚟辟味，每次拍接吻戲時都會食定薄荷糖。」</p><p>冇拖拍甚少接吻</p><p>Theresa自言比較注重儀表，可能跟處女星座有關，又笑言近期都沒有拍拖，所以接吻都只限於拍戲。追問下Theresa透露初吻發生在中二時，她說：「個男仔送我返屋企，然後喺門口錫咗我塊面一啖，點知俾媽咪見到，但都冇乜點話我。」她表示仍然有跟該男子聯絡，保持那份純真友誼。<br>採訪、攝影：李珮洳</p></body></html>