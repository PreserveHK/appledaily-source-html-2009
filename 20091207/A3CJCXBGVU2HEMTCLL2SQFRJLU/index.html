<html><header><meta charset="utf-8"><title>阿佘fans罵戰　雯女斥極端楊怡求饒：唔好鬧我</title></header><body><h1>阿佘fans罵戰　雯女斥極端<br>楊怡求饒：唔好鬧我</h1><p>楊怡憑《宮心計》演繹奸妃姚金鈴，於《萬千星輝頒獎典禮2009》中奪得我最喜愛的電視女角色獎以及最佳表現大獎，可惜賽果令一眾網民不服，更有人批評她演技未到家，楊怡談及此事時坦言希望大家不要鬧她，更希望觀眾包容。</p><p>今年無綫的《萬千星輝頒獎典禮2009》，楊怡得到我最喜愛的電視女角色獎以及最佳表現大獎，令網民不服。又有指我最喜愛的電視女角色獎本屬佘詩曼，由於無綫力捧楊怡上位，故最後由她得獎。</p><p>感激阿佘投票</p><p>楊怡昨日到九龍灣出席活動時被問到此事，她說：「公司捧好多人，阿佘捧住我，多謝佢投咗我一票，我自己就投番自己，女主角就投雯女，阿佘都知。」另外對於二人的fans於網上展開罵戰，楊怡認為頒獎禮有議論性，她說：「我知道冇可能個個都鍾意《宮心計》同我個角色，我對自己有交代。」楊怡表示沒有因為被抨擊而不快，她說：「香港有言論自由，我覺得良性競爭係好事，希望大家唔好鬧我，我知我未夠完美，希望大家包容。」<br>視后鄧萃雯昨日到新港城出席活動時力撐楊怡，她說：「網民鍾意踩人彈人讚人捧人，已經去到好極端，網民鍾意講乜就講乜，一句說話做到咁大。同埋電視觀眾係咪識得睇戲，呢個係個人喜好同埋好主觀。」雯女又讚楊怡是一個用心的藝人，她續說：「所有藝人都有成長空間，大家唔好講咁多批判性說話，應多啲鼓勵。」</p><p>視帝視后力撐</p><p>此外，在《宮心計》與楊怡關係密切的亞洲視后米雪，昨日與妹妹雪梨一起出席活動，對於楊怡獲獎受批評，她說：「只要喺觀眾心目中係好演員就唔使介意攞唔攞到獎。」米雪指今年競逐獎項的演員實力強勁，楊怡能奪獎，足見其演技有水準。同場的出爐視帝黎耀祥亦支持楊怡，指大家應該給予機會新人，獎項對她是一項鼓勵，過去見到她為事業的努力，將來亦應給予時間她發展成長。<br>採訪、攝影：張俊銘、仇志德</p></body></html>