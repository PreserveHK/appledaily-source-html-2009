<html><header><meta charset="utf-8"><title>好索！蛋糕味聖誕內衣</title></header><body><h1>好索！蛋糕味聖誕內衣</h1><p>每逢到了各種節日，女人都會特別一絲不苟，尤其派對大日子聖誕節，是ShowOff的大好機會，點可以有閃失？當然裏裏外外都襯到絕！Triumph、PeachJohn、Wacoal、EasyShop這等內衣牌子又點會唔知好姊妹的心意，今年例牌推出華麗聖誕版系列，出齊閃石、Lace、Sharp色等等應節法寶。睇睇日曆，趁仲有時間嗱嗱臨置裝啦！<br><br>記者：葉雪芯　<br>攝影：林栢鈞<br>Model：張沖允@ModelManagement<br>Makeup&amp;Hair：Hilary.H@Colouryourfaces</p><p>聖誕版主攻喱士</p><p>去派對着PartyDress，但Party之後分分鐘同Honey有下場，內膽梗係不能馬虎！浪漫Style最配合氣氛，Lace策略一定無走雞。一眼睇中歐洲貴族式的Valisere，貴為Triumph的PremiumLine王牌，珍貴幼滑的LeaversLace及來自瑞士的刺繡花布等細節質素不用懷疑，今次的聖誕特別版內衣系列用十九世紀歐洲女王的貴族服飾為設計靈感，特別配了Swarovski閃石及迷你吊墜作胸前配飾點綴。</p><p>三款蛋糕味流口水</p><p>復活節有復活蛋，情人節有朱古力，感恩節有火雞……過節總有食物相伴，聖誕都有。Wacoal好嘢喎，又畀佢諗到，ChristmasCollection玩蛋糕！今年推出「MyChristmasCake」的蛋糕香味內衣，香味散發來自Bra的肩帶，味道未算很像真，但係咁意露一露Bra帶都有味引死人。可惜推出的款式不多，有士多啤梨、朱古力同呍呢拿味，講到呢度，你流緊口水未？</p><p>螢光內膽鬥燦眼</p><p>聖誕節少不了發生「激烈」事件。有信心者，於月黑風高之夜，又不妨Highlight一下自己的身材。日模Lena御用內衣的LagunaMoon今次真是玩得很激，聖誕不玩火紅火綠，反而來個Disco螢光，顏色燦眼到爆燈，雖然不是大路之選，但杯形就是專為DeepVPartyDress而設，甚至可以稍稍一露半球。嫌貴，就諗諗台灣土產的EasyBody，款式一向跟東瀛風，今次玩黑色聖誕，照舊賣純情小蝴蝶結，三百有找幾抵玩。
</p><p>閃石版聖誕女郎</p><p>聖誕派對其中之一個熱門主題便是角色扮演，這玩意日牌PeachJohn似乎最耍家。今年要你變身聖誕女郎，清一色紅底白Lace，部份更有閃石吊墜配飾，論氣氛肯定係佢冠軍。不過對於胸前偉大的女生來講，選罩杯時就要小心，因為PJ一向厚墊，而且杯形較小，所以選杯時最好試真啲，或者選大一個Cup，咁就穩陣好多！</p><p>t.Triumph（25281598）<br>金鐘廊H3-4號舖<br><br>e.EasyShop（23326199）<br>油麻地彌敦道538號地下<br><br>p.PeachJohnTheStore（25776012）<br>銅鑼灣wtcmore2樓P202號舖<br><br>w.Wacoal（25235784）<br>中環威靈頓街12號1樓</p></body></html>