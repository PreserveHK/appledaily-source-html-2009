<html><header><meta charset="utf-8"><title>超雲今返英</title></header><body><h1>超雲今返英</h1><p>賭王三房何超雲昨日下午到養和探望賭王後，便到澳門，以三房長女身份賀超瓊，同場還有曾與她傳出緋聞的何厚鏵姪兒何敬豐，據悉何敬豐與賭王家族其他成員一向稔熟。</p><p>否認母生瘤</p><p>超雲昨日說：「聽日（指今日）就返英國，聖誕都唔會返嚟。」早前有指其母陳婉珍眼部生腫瘤，故返港多陪母親，超雲大反應地說：「吓，咁大鑊，返嚟係探爹哋，媽咪OK呀。」超雲又透露與友人合資的時裝店已開張，她說：「係蘭桂坊嘅樓上舖，叫Chew，朋友會幫手打理。」<br>此外，同場的姚予晴（Mikki）透露5歲的愛犬脊椎生癌，現取消聖誕外出，陪愛犬養病，她說：「已經幫佢切除癌組織，仲將組織送去外國化驗，家會對佢好啲，盡量滿足佢，不過佢都唔知自己有病。」</p></body></html>