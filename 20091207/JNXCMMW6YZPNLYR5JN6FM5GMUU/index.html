<html><header><meta charset="utf-8"><title>楊思琦撐新劇冇抄襲</title></header><body><h1>楊思琦撐新劇冇抄襲</h1><p>楊思琦、吳卓羲、奧運滑浪風帆金牌得主李麗珊及其丈夫黃德森，昨日在將軍澳出席「海洋保育嘉年華」活動，李麗珊夫婦為支持「香港海洋公園保育基金」捐出一萬港元。思琦與吳卓羲主演的無綫劇《巴不得爸爸》被指抄襲電影《新難兄難弟》，二人異口同聲否認，思琦說：「只係題材類似，輕鬆喜劇冇乜所謂啦！套劇出街之後反應好好，出到街啲觀眾都叫我劇入面個角色名。」</p><p>李麗珊彈東亞運</p><p>早前有傳思琦與陳鍵鋒合作拍《翻叮一族》鬧不和，吳卓羲曾多次和思琦合作拍劇，他力撐思琦為人易相處，吳卓羲說：「我同思琦、鍵鋒都合作過，兩個人都係好易相處，我唔信佢哋不和，大家都係好同事，開工無謂面左左，係咪借傳聞做宣傳呀？」<br>此外，李麗珊前晚出席了東亞運開幕禮，對於東亞運被批評宣傳不足，她說：「始終係第一次搞，好戲在後頭，希望越做越好，不過有啲地方係有改善空間，滑浪風帆決賽日我都會出席。」<br>採訪、攝影：魯萍</p></body></html>