<html><header><meta charset="utf-8"><title>孫耀威中學日奪5金</title></header><body><h1>孫耀威中學日奪5金</h1><p>孫耀威前晚在銅鑼灣時代廣場出席「全城迎東亞運」活動，同場還有Swing及麥家瑜，劉美君則因事缺席。眾星即席獻唱及派毛巾仔予現場觀眾，為東亞運打氣。</p><p>獲總冠軍</p><p>孫耀威自言是超級運動迷，每日上網查閱NBA賽事情況，他說：「我小學到大學都係田徑校隊，中學有一年同一日校運會攞5面金牌，咁蹺有個美籍華裔太空人嚟咗香港，仲嚟做頒獎嘉賓，頒咗個全場總冠軍畀我。」<br>孫耀威謂自小想當太空人，所以當時甚感興奮，他說：「我屋企冇錢畀我去外國讀書，所以做唔成太空人，後來我簽咗唱片公司，阿媽話做唔好冇得再做歌手，我就放棄咗運動。」Swing的Jerald表示很喜歡黃金寶，EricKwok則謂愛看中國武術。<br>採訪：魯萍　攝影：陳慧安</p></body></html>