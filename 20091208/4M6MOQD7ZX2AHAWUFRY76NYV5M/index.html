<html><header><meta charset="utf-8"><title>鬼妹JessicaC.　愛出貓</title></header><body><h1>鬼妹JessicaC.　愛出貓</h1><p>狗是人類最忠心的動物，但如果講到人類對哪一種動物最長情，就一定是貓。HelloKitty這隻小貓已經35歲，唔止電暈香港女仔，仲冧埋鬼妹仔JessicaC.，親身示範HelloKitty×CheCheNewYork的壓軸生日Crossover系列，仲話要帶埋呢隻貓去Party。今年聖誕多了這隻性感小野貓，點夠佢揮呀？<br><br>記者：葉雪芯<br>攝影：王文忠<br>Makeup&amp;Hair：Hilary.H@Colouryourfaces</p><p>從小愛上日本貓
</p><p>問十個香港女仔，肯定有九個都冧HelloKitty，剩下的一個，即使不投喜歡一票，都一定不會討厭這隻小貓。以為訪問中美混血鬼妹仔JessicaC.，必會得到個不一樣的答案，可能是芝麻街或者Snoopy啩……原來JessicaC.一樣勁冧吉蒂貓：「HelloKitty好可愛呀！我細細個已經有好多吉蒂貓的公仔，就連文具都要一Set同一個圖案，尤其鍾意粉紅色，好Sweet！」<br>驟眼見到HelloKitty×CheCheNewYork的手袋系列，JessicaC.已經大叫「SoCute」，仲話要帶佢去Party：「我唔算是夜貓子，亦少夜蒲，不過重要的聖誕派對就肯定會參加。這系列的手袋珠片夠晒閃，黑啡顏色都好易襯，襯EveningDress或者閃片的PartyDress都好靚，夜晚一定好夠閃！」畀晒貼士大家了，不妨去到派對搵吓這個性感小野貓的蹤迹！</p><p>Kitty首次出珠片
</p><p>CheCheNewYork以往主打歐洲式的少女風格，今次就一改常態，趁HelloKitty35周年，交叉合作推出的聖誕別注版，大玩東瀛Feel。唔講唔知，原來今次是HelloKitty首次以閃爍珠片及水晶做產品設計。HelloKitty×CheCheNewYork手袋中，以閃珠片的PartyBag最為搶眼，袋形細小，亦有派對必用的ClutchBag款式。另外，單色手繪圖案款式亦是此次重點。除了手袋，仲有CoinsBag、鎖匙扣、手機套等，非常的骰別致。</p><p>散銀包</p><p>匙扣及手機繩</p><p>八達通及手機套</p><p>CheCheNewYork（27881048）<br>九龍塘又一城L138號舖</p></body></html>