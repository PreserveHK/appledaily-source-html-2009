<html><header><meta charset="utf-8"><title>窩輪搏擊：駿威發威　炒19301 - 俊樺</title></header><body><h1>窩輪搏擊：駿威發威　炒19301 - 俊樺</h1><p>杜拜事件為港股前周五帶來過千億元成交，之後個市波幅逐步收窄，成交亦都縮番，噚日港股成交只有609億元，個市有幾悶，好容易諗到。不過，靜市就係炒個別嘅時候，其實噚日上升嘅股票都超過500隻。<br>噚日最省鏡要數汽車股，而當中又以駿威（203）最有心有力，短炒相關C輪有得諗。<br>駿威C輪19301：駿威昨收5.37元，升4.4%，成交配合升勢，突破6元睇6.50元，可以諗吓隻C輪19301。<br>隻輪現價1.21元，2010年6月29日到期，行使價4.80元。溢價11.9%，引伸波幅60%，槓桿率4.4倍（有效3倍），正股升上6.50元，19301有機見2.06元，約7成升幅，相當吸引，如果正股跌穿5元，就沽咗隻輪止蝕。<br>俊樺</p></body></html>