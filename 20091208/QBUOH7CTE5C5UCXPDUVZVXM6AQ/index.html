<html><header><meta charset="utf-8"><title>跳出虛擬喪改370Z</title></header><body><h1>跳出虛擬喪改370Z</h1><p>賽車Game努力同真車掛鈎，由3D模組到路面駕駛感，都可藉現今高科技幫助而更接近真實。繼「GT之父」山內一典，早排跑紐堡林勝出後，近排又有新搞作，喺嚟緊12月17日，將提供PS3《GT5》試玩版下載，內容為TimeAttack，用同一賽道及固定揸經喪改嘅Fairlady370Z，圈速最快嗰20位玩家，有機會參加Nissan同PS搞嘅GTAcademy車隊，進行現實中嘅370Z對決！打機進化到揸現實中改到飛起嘅賽車，都咪話唔巴閉。可惜暫時只知歐洲PSN有得下載試玩Demo，亞洲及香港未有聲氣，有志挑機嘅玩家，不妨開定歐洲Account等Download。<br><br>記者：徐影龍</p></body></html>