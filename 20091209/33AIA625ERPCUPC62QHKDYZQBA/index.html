<html><header><meta charset="utf-8"><title>空中豪嘆巨無霸</title></header><body><h1>空中豪嘆巨無霸</h1><p>做旅遊記者搭飛機搭到無感覺，不過若有朋友去歐洲或悉尼，我還是極力推介新航A380或B777-300ER的商務客位。當中我最鍾意A380商務位，因它座位超大，闊度34吋，放埋手袋在側邊都唔覺逼，任意轉身、盤坐都無問題；椅背仲可以放平變睡床，咁坐長途機時便可以瞓得舒服，落機後有足夠精力玩個痛快。瞓醒又可去snackbar攞小食、飲品，唔使搵空姐斟茶遞水。KrisWorld娛樂系統一樣豐富，兩架機除了有電影、音樂、收音機，還有電視節目和電視劇集觀賞，令你有種在家煲電視劇feel。<br>近期新航推出優惠價訂機票：乘A380經新加坡來回悉尼、墨爾本，票價$21,300起；來回倫敦、巴黎，票價$23,800起。乘B777-300ER經新加坡來回奧克蘭，票價$24,800起；來回米蘭、法蘭克福、巴塞隆拿、蘇黎世，票價$23,800起。訂票日期由即日至12月31日，出發日期即日至明年3月10日，以上票價不包稅項及燃油附加費。<br><br>查詢：25202233/http://www.singaporeair.com.hk（新加坡航空）　<br><br>記者：曾順珍
</p><p>查詢：25202233/ http://www.singaporeair.com.hk（新加坡航空） </p></body></html>