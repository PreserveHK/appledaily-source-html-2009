<html><header><meta charset="utf-8"><title>二三折起錶　X'mas衣錦環香</title></header><body><h1>二三折起錶　X'mas衣錦環香</h1><p>十二月殺到，新一輪榨乾荷包血拼大行動又開始，先是各大名牌降價至「唔買都過嚟睇吓」階段，身後再被一大堆「紅色炸彈」追趕至重傷，最後就是要買應付各式派對的聖誕禮物，不用埋單計數，都知自己身受重傷。似乎，進攻各式開倉入定X'mas禮物，是其中一個可以減省成本的途徑。名牌香水開倉，又幫唔幫到你？<br><br>記者︰吳美美<br>攝影︰黃子偉<br>Model︰Jeanna@Jamcast<br>Makeup︰WillOr（http://hk.myblog.yahoo.com/willormakeup）<br>Hair︰Celia</p><p>名牌香水三折起</p><p>小記作為一個鼻敏感人士，對香水有點抗拒態度。唯一能吸引小記的，就只有精緻的香水樽，加上香水給人的高貴形象。所以，暫時放下對鼻敏感的煎熬，買支香水人歡喜都係抵，撞正開倉就仲抵！<br>站在觀塘的名牌香水開倉現場，環顧場內，大部份貨品約為二折至五折，亦都是大眾熟悉的品牌，例如CalvinKlein、JilSander、VeraWang、Bulgari等。在場除了大賣香水之外，仲有名牌BobyLotion、ShowerGel，亦都有護膚品，不過未有太多選擇，牌子如Hylexin、Phytomer等，通常是美容院才會見到的品牌，有心者可到此入貨。</p><p>最愛VeraWang與JilSander</p><p>小記都發現幾支外在同內在都唔錯的香水，首選必定是VeraWang。先講外形，它屬簡約大方派，梯形的樽身，不造作，加上淡紫色香水，此類顏色女士們定必加分；最重要還是味道，淡淡的清花香氣，連鼻敏感人士如我，嗅了之後，都想再嗅多下；更重要售價約是原價的三折，呢樽要入啦！<br>仲有仲有，加多支女裝JilSanderStyleSoft。說真的，它的氣味比VeraWang濃，不會嗅了之後有輕飄飄的感覺，但氣味卻更加持久，頗適合成熟女士選用，雖濃卻不俗。當然，樽身襯番JilSander一向的簡約風格，粉紅襯白，Nice！</p><p>名牌香水開倉</p><p>時間︰12月9日至11日12:00nn-8:00pm；12月12日12:00nn-6:00pm<br>地址︰觀塘駿業街58號宏開工業大廈3樓A室<br>查詢︰25058580</p></body></html>