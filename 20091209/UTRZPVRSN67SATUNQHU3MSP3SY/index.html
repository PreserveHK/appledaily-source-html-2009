<html><header><meta charset="utf-8"><title>隔牆有耳：陳克勤苦練英文未見效 - 李八方</title></header><body><h1>隔牆有耳：陳克勤苦練英文未見效 - 李八方</h1><p>臨近交稅日子，又係財爺諮詢下年度預算案嘅時候，鬍鬚曾噚日率先同民建聯會面，民記由黨主席譚耀宗帶隊會財爺，佢哋有關預算案嘅意見乏善足陳，反而會後同埋葉國謙、陳克勤等向記者講述該黨建議仲精采。</p><p>發音搞唔掂</p><p>有幾個記者用英文發問，前輩譚耀宗、葉國謙樂於畀機會後輩陳克勤，苦練英文嘅陳克勤甫開口就以英文講咗句中文，"Iwillresponsethisquestioningeneral."<br>雖然陳克勤tryhisbest糾正讀音，始終有啲問題，將關愛社會「compassionatesociety」讀成「compensatesociety」；講到弱勢社群同失業人士時，分別將disadvantaged讀成disadvantager，unemployed讀成unemployer，呢啲英文，唔知幾多人明。最後有記者用英文問民記，佢哋提出設立照顧傷殘人士津貼係咪最新建議，可能譚耀宗嫌記者唔熟悉該黨政策，答話係somenew。</p></body></html>