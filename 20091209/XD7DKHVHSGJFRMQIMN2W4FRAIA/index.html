<html><header><meta charset="utf-8"><title>隔牆有耳：東亞運SMS轟炸記者 - 李八方</title></header><body><h1>隔牆有耳：東亞運SMS轟炸記者 - 李八方</h1><p>東亞運開幕至今，當局每日都透過手機短訊向已登記嘅記者發出溫馨提示，通知最新採訪消息，但昨晚竟在半小時內連續發出同一短訊20次，「炸爆」記者手機，令唔少行家發火，東亞運解釋係電訊商短訊系統故障所致。<br>疲勞轟炸式短訊噚晚7時左右發出，內容係關於今日下午3時喺文化中心有個文化嘉年華開幕，不堪被滋擾嘅行家頂唔順，致電短訊內嘅查詢電話投訴，點知原來係協辦嘅康泰旅行社電話，東亞運連環擺烏龍，康泰都係苦主。<br>據知東亞運係透過李超人旗下電訊公司3香港發出SMS，有行家陰謀論，笑言可能東亞運不甘被傳媒有彈無讚，所以反轟記者還以顏色。</p></body></html>