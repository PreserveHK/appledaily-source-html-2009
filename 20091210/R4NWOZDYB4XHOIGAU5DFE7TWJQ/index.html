<html><header><meta charset="utf-8"><title>平玩3.5"巨芒　爽住老點</title></header><body><h1>平玩3.5"巨芒　爽住老點</h1><p>智能手機當道！平有Tattoo，貴有HD2，兩種系統，兩個價錢，邊部啱你呢？既然咁熱鬧，Acer亦跟風推出新作Liquid，大家咪搞錯，佢唔係防水，個朵可能係形容手機在配置3.5"巨芒，及768MHz中高階處理下，手指輕觸操作順暢如流水，加埋Acer自家炮製可換式主頁介面，聽歌、影相、上網，篤幾下掂晒！<br><br>記者：陳國輝　<br>攝影：梁細權</p><p>最靚芒Android機</p><p>逢人揀手機前，都要求有靚芒同高解像度！但一分錢一分貨，靚如4.3"HD2，售價高達五千幾，真係貴過買Netbook，一般人未必捨得買！AcerLiquid好唔同，雖然個芒無咁闊，但亦達3.5"，即係同iPhone一樣；而眾多Android手機中，亦以Liquid屏幕最Wide，同時佢仲採用WVGA解像度，一般行HVGA嘅智能手機，細緻度拍馬難追，不過售價竟低至$3,380，具備咁嘅Config.已經有晒交代！<br>至於睇片，除上YouTube單撈，Liquid更內置1010MyNet介面，做成專頁勁睇片；例牌如即時新聞，財經快訊當然唔少得，就連電視台精選片段亦可隨時單撈欣賞。可惜MyNet影片解像度似乎唔夠細緻，好似睇《巴不得爸爸》就出現起格情況，好在用3.5G睇夠流暢！
</p><p>私伙製冬甩介面</p><p>除咗大芒，不得不提開機主頁選單，咪以為Liquid身為Android手機，就只有「冬甩」（Donut）一款，實情佢仲有Acer自家炮製嘅拉頁式目錄！咪睇小佢得5頁，只要用手指左右拖拉，就會見到以睇相、聽歌等多媒體為重心嘅Menu，至於經常用到嘅分唇，亦會被記錄低，另外，當然亦提供用戶自訂方式，你想將邊項功能放喺主目錄，只需要㩒實個Icon就搞掂！</p><p>BodySnap</p><p>AcerLiquid<br>Profile</p><p>處理器：Qualcomm8250768MHz<br>系統：Androidv1.6<br>記憶體：512MBROM/256MBRAM<br>制式：WCDMA/GSM四頻<br>體積：115×64×12.75mm<br>重量：135g<br>備用時間：約400小時<br>通話時間：約300分鐘<br>主要功能：3.5"WVGA輕觸芒、HSDPA（7.2Mbps）、500萬像素相機、Wi-Fi、AndroidMarketPlace、3.5mm音效插頭、支援32GBmicroSD、GPS<br>顏色：黑、白<br>查詢：Acer（25202000）</p></body></html>