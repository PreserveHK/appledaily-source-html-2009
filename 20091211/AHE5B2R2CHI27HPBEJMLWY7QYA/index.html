<html><header><meta charset="utf-8"><title>挑戰靚太蛋糕空前成功　糖減半超盈</title></header><body><h1>挑戰靚太蛋糕空前成功　糖減半超盈</h1><p>靚太廚神NigellaLawson的甜品食譜出名簡單易做，最啱懶人跟住學，不過外國人口味始終較重，落重忌廉及砂糖，唔係人人受得住，今次OLAnnie成功挑戰Nigella的食譜，連外形都做到十足，全是因為將用糖量應減則減，做出輕盈低脂版的靚太甜品。<br><br>記者︰黃家欣<br>攝影︰譚盈傑</p><p>靚太廚神NigellaLawson
</p><p>著名英國食譜作家，畢業於牛津大學語文系，1983年起成為書評及食評家，又曾擔報章編輯，1998年出版第一本食譜《Howtoeat》大受歡迎，創下三十萬本銷量。第二本食譜《HowtobeaDomesticGoddess》更獲BritishBookAward選為年度最佳作者，她主持過多個烹節目，其中《靚太廚房》曾於香港播出，有不少Fans捧場。</p><p>挑戰者　Annie</p><p>全職OL，自小喜歡烹，中菜、西餐都識煮，最拿手焗蛋糕，並將個人心得記錄於網誌上。</p><p>先雪凍再加鹽　忌廉打得挺</p><p>做蛋糕及甜品要質地鬆軟，最緊要打出挺身軟滑的忌廉，只要記住以下秘訣，就可以成功打出靚忌廉！</p><p>要訣一︰	</p><p>選較深的不銹鋼碗，讓忌廉有較多空間發大。</p><p>要訣二︰	</p><p>打忌廉前，將忌廉連碗及打蛋器，放入雪櫃雪15分鐘。</p><p>要訣三︰</p><p>打忌廉時可將碗坐在冰水上，忌廉會更挺身。
</p><p>要訣四︰</p><p>開始打忌廉時，加少許鹽令忌廉更快更易打至挺身，但不能加太多，否則變鹹忌廉。
</p><p>要訣五︰</p><p>當忌廉打至發起才可加糖，太早落糖令忌廉較難打起。</p><p>要訣六︰</p><p>忌廉打好後加入已打起的蛋白輕輕拌勻，令忌廉存放時間更長。
</p><p>要訣七︰</p><p>如果打好的忌廉開始變水，可加未經打拂的忌廉輕力拌勻，令忌廉再次膨脹，變回以前挺身狀態。</p><p>焦糖奶油蛋糕<br>ButterscotchLayerCake</p><p>1hr00min<br>份量：6人<br>製作難度：★★★☆☆
</p><p>材料
</p><p>白砂糖300克、凍水125毫升、忌廉250毫升、忌廉芝士400克（放軟）、無鹽牛油225克（放軟）、黑糖112克、呍呢拿香油1茶匙、雞蛋4隻、自發粉200克、粟粉25克、牛奶4湯匙</p><p>做法
</p><p>1.	預熱焗爐至180℃。<br><br>2.	將白砂糖及凍水倒入煲，用慢火煮至糖全溶解後，轉大火煮10分鐘成金黃色焦糖後，熄火攤凉，記住期間不可攪拌，否則會將糖煮成一粒粒，留起少許焦糖。<br><br>3.	將忌廉慢慢加入焦糖拌勻，開慢火煮熱拌勻至順滑，熄火後攤凉。<br><br>4.	將無鹽牛油及黑糖拌勻至呈忌廉狀，加呍呢拿香油，將雞蛋逐一加入，每次加入時多放1湯匙自發粉拌勻。<br><br>5.	將剩餘自發粉及粟粉慢慢拌入，加牛奶拌成麪糊。<br><br>6.	將麪糊倒入蛋糕焗盤用180℃焗25分鐘，攤凉後取出。<br><br>7.	將250毫升焦糖忌廉加忌廉芝士打勻，再加少許焦糖忌廉，慢慢打至均勻。<br><br>8.	將蛋糕切開兩半平放上碟，用抹刀將焦糖忌廉平均塗抹蛋糕上，放上另外一半蛋糕，再抹上一層焦糖忌廉做裝飾，最後淋上預留的焦糖即可。</p><p>Annie心得︰</p><p>原裝食譜教人用大型攪拌機將所有材料拌勻，但很多人家中沒有這工具，所以Annie換上黑糖及將份量減半，更易攪拌，食落更清甜。</p><p>朱古力車厘子小蛋糕<br>ChocolateCherryCupcake</p><p>1hr00min<br>份量：6人<br>製作難度：★★☆☆☆</p><p>材料
</p><p>無鹽牛油125克（放軟）、黑朱古力粒200克、士多啤梨果醬300克、砂糖150克、鹽少許、雞蛋2隻、自發粉150克、忌廉100毫升、蜜餞車厘子12粒</p><p>做法</p><p>1.	焗爐預熱至180℃。<br><br>2.	無鹽牛油用中火煮溶，加100克黑朱古力粒，轉慢火煮至質地柔軟，熄火用木勺拌勻。<br><br>3.	然後加士多啤梨醬、砂糖、鹽及雞蛋拌勻後，再加自發粉拌勻。<br><br>4.	將紙杯模放入焗盤，倒入麪糊，放入焗爐用180℃焗25分鐘，取出攤凉10分鐘。<br><br>5.	將剩餘的黑朱古力粒與忌廉倒入煲，用慢火煮滾，熄火後打至厚身軟滑。<br><br>6.	將（5）淋上蛋糕，用匙羮鋪平，將蜜餞車厘子放中間做裝飾即成。</p><p>Annie心得︰</p><p>原裝食譜用全脂忌廉（DoubleCream）來做Icing，但香港很少地方有全脂忌廉出售，而且價錢頗貴，所以用一般單份忌廉（SingleCream）來做已可，份量相同，而且脂肪含量較低，更健康。</p><p>士多啤梨奶油酥餅<br>StrawberryShortcakes</p><p>2hr40min<br>份量：4人<br>製作難度：★★☆☆☆</p><p>材料
</p><p>麪粉325克、鹽1/2茶匙、自發粉1湯匙、砂糖80克、無鹽牛油125克、雞蛋1隻（拂勻）、忌廉350毫升、蛋白1隻、士多啤梨300克、忌廉芝士200克</p><p>做法</p><p>1.	將麪粉篩入大碗，加鹽、自發粉及3湯匙糖拌勻，再加無鹽牛油用手指慢慢搓勻成麪糰。<br><br>2.	雞蛋加250毫升忌廉拌勻打起，倒入麪糰，用叉拌勻。<br><br>3.	於麪糰灑上少許麪粉，用擀麪杖壓成2厘米厚，餅模先沾上少許麪粉，然後吸出8個酥餅。<br><br>4.	將酥餅放入焗盤，每個相隔2.5厘米，塗上蛋漿，灑上2湯匙砂糖，冚上保鮮紙，放入雪櫃雪2小時。<br><br>5.	預熱焗爐至220℃，將酥餅放入焗10分鐘至金黃色，取出後攤凉。<br><br>6.	將3茶匙糖加忌廉芝士攪拌，加100毫升已打起的忌廉，打勻至軟滑。<br><br>7.	將士多啤梨切片夾入酥餅中，然後加（6）即成。</p><p>Annie心得︰</p><p>夾入酥餅的忌廉加少許芝士忌廉打起，食起帶有淡淡鹹味，與酥餅味道好夾。</p><p>忌廉鬆餅<br>Lily'sScones</p><p>0hr30min<br>份量：5人<br>製作難度：★★★☆☆
</p><p>材料</p><p>麪粉500克、鹽1茶匙、梳打粉2茶匙、塔塔粉41/2茶匙、無鹽牛油50克、牛奶300毫升、雞蛋1隻（拂勻）、忌廉200毫升、砂糖30克、糖漿適量</p><p>做法
</p><p>1.	預熱焗爐至220℃。<br><br>2.	將麪粉篩入大碗，加鹽、梳打粉、塔塔粉及無鹽牛油，用手將牛油與麪粉搓揉混合。<br><br>3.	然後倒入牛奶拌勻成麪糰，用擀麪杖壓平至3厘米厚。<br><br>4.	餅模先沾上少許麪粉，吸出10個鬆餅後放入焗盤，塗上蛋漿，放入焗爐焗10分鐘。<br><br>5.	砂糖加忌廉打至企身，釀入鬆餅中，再淋上少許糖漿即可。</p><p>Annie心得︰</p><p>Nigella建議用ClottedCream及黑糖漿伴鬆餅食，不過ClottedCream要另外再煮頗費功夫，而黑糖漿在香港亦很難買到，所以Annie用打起的忌廉加糖，再配糖漿食，一樣配合到鬆餅的奶香味，與酥餅味道好夾。</p></body></html>