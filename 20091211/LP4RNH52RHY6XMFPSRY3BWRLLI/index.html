<html><header><meta charset="utf-8"><title>校長：值頒與否見仁見智</title></header><body><h1>校長：值頒與否見仁見智</h1><p>【本報訊】「惹火尤物」劉遵義自04年擔任中大校長至今，爭議不絕。07年校方向前任特首董建華頒授榮譽法學博士學位時已引起軒然大波，但劉依然故我，昨日向唐英年頒授榮譽學位，事後還反問記者：「講到唐先生，你知唔知佢攞咗幾多個博士學位？連埋我哋係第四個！」</p><p>學生會會長：好處難料</p><p>劉遵義昨於頒授典禮後指，學校尊重言論自由及不同意見，但期望各界以理性和平方式表達。據他了解，上台抗議者並非中大學生，而過程中有人使用了暴力手段，令一至兩名保安人員受傷。他認為整個流程尚算順利，但對畢業禮期間出現「阻礙」表示遺憾，向同學、家長及來賓道歉。<br>劉指，是否值得頒授榮譽法學博士學位予唐英年是見仁見智，「你知唔知佢攞咗幾多個博士學位？連埋我哋係第四個，我唔係話我哋一定要跟人，但係咁已經證明社會有市民認為佢值得頒，何況呢個唔係我個人決定，係成個校董會決定。」<br>中大學生會會長林朝暉指校方無疑是以學位作政治獻媚，「根本係將學校投注喺一個可能成為未來特首同校監嘅人身上，咁只係一種政治交易，就算佢（劉遵義）明年即將退休，都無法子預計佢會唔會喺其他地方得到好處。」<br>劉遵義獲特首曾蔭權委任為行政會議成員，又獲經濟機遇委員會等重要公職。</p></body></html>