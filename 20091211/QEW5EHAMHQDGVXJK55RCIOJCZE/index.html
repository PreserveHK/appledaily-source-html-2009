<html><header><meta charset="utf-8"><title>拒絕合照三人行雯女黐祥仔疏黎太</title></header><body><h1>拒絕合照三人行<br>雯女黐祥仔疏黎太</h1><p>鄧萃雯和黎耀祥憑《巾幗梟雄》中四奶奶和柴九一角獲無綫頒發最佳男、女主角獎後，兩人忽然傳出緋聞。前晚他們自掏腰包慶功，雯女願意與祥仔合照，入席時中間隔着曾勵珍，她也願意與祥仔夫婦及曾勵珍四人合照，但就拒絕只與祥仔夫婦三人合照，祥仔卻拍手道：「我10幾年冇傳過緋聞喇，好呀！」</p><p>無綫劇集《巾幗梟雄》在早前舉行的「萬千星輝頒獎禮」中奪得多個大獎，包括最佳男、女主角及最佳劇集等，柴九黎耀祥和四奶奶鄧萃雯前晚在尖沙嘴東海酒家，一起宴請台前幕後工作人員慶功，筵開七席，演員只有馬海倫和胡定欣等出席，無綫製作部總監曾勵珍也有到場。祥仔拖着太太前來，他表示因為通知得太急，很多演員都有工作在身，無法出席。</p><p>「相信陸續有嚟」</p><p>自從雯女和祥仔得獎後，二人忽然傳出緋聞，更有指雯女傾慕祥仔，但祥仔礙於太太Julia對其情深義重而拒愛，前晚三人同場毫無芥蒂，雯女大方跟祥仔合照；當埋席時中間隔着曾勵珍，她也願意與祥仔夫婦來個四人合照，雯女還向珍姐說：「啲雜誌話我哋傳緋聞喎。」祥仔拍手道：「我10幾年冇傳過緋聞，好呀！」<br>當雯女被要求與祥仔夫婦三人同影時，她斷然拒絕，並說：「點解要合照？如果咁做咪幫啲雜誌澄清，我立場係唔為心腸唔好嘅人做反應。祥仔同佢太太都係好好嘅人，祥仔對記者有求必應，關係好好，咁合作都傷害佢嘅。」問到三人同場可覺尷尬？她說：「唔尷尬，緋聞唔係傳出嚟，係作出嚟，我自己冇睇，只係有人嚟問我先知，相信陸續有嚟，件事都幾得意，可能我同祥仔太正派，兩個人又好悶，只係開工放工返屋企。」<br>祥仔則說：「大家都冇嘢，咁濕碎嘅嘢影響唔到我哋，我哋幾十年功力，都明白雜誌生存之道，聽講嗰期書賣得唔錯，正面啲睇證明我哋有市場囉。」</p><p>祥仔怨成日開工</p><p>席間珍姐問祥仔是否已興奮完？祥仔說：「成日開工，邊興奮得咁多呀。」珍姐即說：「係咪埋怨先？」祥仔笑說：「唔係。」<br>事後祥仔又說：「講笑啫，我開《畢打自己人》時間都好正常，返到屋企食飯㖭。」<br>採訪：卓寶花<br>攝影：陳志嵐</p></body></html>