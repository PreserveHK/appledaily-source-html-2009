<html><header><meta charset="utf-8"><title>潮館：KevinPoon癲狂歲月</title></header><body><h1>潮館：KevinPoon癲狂歲月</h1><p>唔諗「我係街」定「我係high」，陳冠希的生意拍檔、28歲的潘世亨（Kevin）目前專心思考的是「我係做生意」。CLOT成立6年，不僅響了朵，還吸金、享廣闊自由、受同業尊重，得到家人認同，更激發起Kevin的小小使命感，現在每天圍繞他的已經不只是一盤生意，而是一個別人要購票入場的大大大遊樂場！　撰文：梁錦貞</p><p>潘世亨和陳冠希拍住上搞時裝生意，最近更進軍埋上海，Kevin早前接受訪問說：「最初冇諗到咁遠，自己由細到大最熟又最鍾意係乜呢？咪聽歌買衫囉。o靚仔時最迷限量版波鞋，我喺美國一見有好嘢就留埋畀Edison（陳冠希），寄番嚟畀佢，佢見到好嘢當然唔會預我嗰份。」</p><p>懶理高檔定街貨</p><p>Kevin續說：「03年左右，我喺美國唱片公司做到夠晒皮，Edison又覺得做artist外想睇吓仲有乜可以搞，最快梗係印幾件T恤試吓反應，點知一搞就唔停得手，慢慢由搞個brand發大成為搞生意，我哋拎咗100萬左右出嚟，第一年就有錢賺，啲大粒insiders好似Nigo、藤原浩一年就識晒，run呢盤生意係慢慢摸靠實戰。」<br>訪問期間，Kevin不時拿出CLOT產品喃喃自語：「嗱！呢啲呢啲，啲o靚仔實癲。」當年他與Edison就是其中癲的兩個。做streetwear生意，掌握客路心理很重要，Kevin說：「要人鍾意你嘅product，都係走唔出gooddesign、goodpackage、有mood。做streetfashion同做highfashion分別唔大，你睇MarcJacobs吹雞同咁多artistscrossover，就已經為LVstepstoanotherlevel，cheap咩？冇人會覺得LVcheap，我唔想界定自己做嘅嘢係『街』定『high』，我係認認真真run一盤生意。」<br>問到Kevin與Edison的分工，Kevin形容說：「Edison係soul，我係brain同heart囉，佢知乜嘢design會多人鍾意、多idea。我就係problemsolver，關於business嘅，舖頭裝修、出入數、最緊要係makeitBIG！（搞大佢）」</p><p>生意變大遊樂場</p><p>CLOT發展至今，Kevin說：「我哋嘅成績除咗響咗朵、賺到錢，真正更滿足係個industry嘅respect、家人都respect，同埋梗係夠free好玩，日日對住自己鍾意嘅嘢，盤生意已經變成我嘅bigbigplayground。」<br>投入streetwise生意不過6年，Kevin察覺到潮流圈不停在move，他說：「以前正嘅係大家真係啱傾互相欣賞，家就變咗賺錢行先，搞到件事爛晒！家所有人都睇好中國，內地年輕人接收資訊唔夠我哋快同全面，但佢哋反而會越好奇deepsidesearch，呢份狂熱睇到內地市場嘅潛力。」</p><p>響朵交叉傑作</p><p>上海Juice打造潮區</p><p>剛於上海靜安區開設的第三間Juice，矢志要將這區打造成潮區如原宿、Soho及DoverStreetMarket，玩中西合璧裝修，樓高三層，分佈不同街頭文化精品。以CLOT自家產品為主軸，延伸向上的還有Headporter房、MedicomToyBe@rbrickcorner、各款潮鞋就仿桑拿房放在儲物櫃內，還有logo馬賽克拼圖牆。</p><p>我是誰：中學死黨齊升呢</p><p>CLOT由陳冠希和潘世亨於03年成立，兩人是香港國際學校校友兼死黨。現年28歲的Kevin，在加州PepperdineUniversity主修finance，因為鎖定這科最能搵快錢，最後受不了坐定定工作，故轉往InterscopeRecords工作，先做免費阿四，再慢慢做artistmanagement，做了年多兩兄弟決定自立門戶搞streetwear生意，CLOT因而出現。</p><p>話你知：東西橋頭堡</p><p>CLOT宣言──主攻街頭文化，結合服裝、音樂和生活態度，對象是亞洲以至世界的younggeneration，鼓勵新一代發展成為有觸覺、有style、有創意的「NEWID」。除了自家品牌外，CLOT與不同界別品牌/產品crossover，銳意擔當東西文化觀念的前線橋頭堡角色。</p></body></html>