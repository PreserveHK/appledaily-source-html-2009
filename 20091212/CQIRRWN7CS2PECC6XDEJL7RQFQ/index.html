<html><header><meta charset="utf-8"><title>攻展會　$1嘆燕窩$7燒帶子</title></header><body><h1>攻展會　$1嘆燕窩$7燒帶子</h1><p>一年一度的工展會就在今天展開！相信不少人將準備好手拉車仔，預備入場大掃特掃。人多擠逼鬥搶貨，唔好忘記要搵啖好食，燕窩、龜苓膏、芝麻糊，1蚊有交易，嗱嗱臨剪「攻」展info，殺入工展會掃平貨食平嘢！<br><br>記者：王震遠<br>攝影：陳盛臣、林栢鈞</p><p>$1燕窩龜苓膏
</p><p>百年老號位元堂首次推出1蚊優惠！$1優惠只有四款產品，除了每天供應500份的板藍根防感利咽茶外，還有招牌養陰丸六粒裝，只限星期三及五，限售50盒。會場即開即食的，則有楓糖燕窩和龜苓膏兩款。以特選燕窩及楓樹糖漿做，清甜可口，優惠會場價只適用於星期六及日，限售50樽；甘味十足的龜苓膏優惠會場價則只適用於星期一及二，限售50碗，以1元價錢標價非常吸引，要手快！</p><p>位元堂特選楓糖燕窩</p><p>原價$17一樽<br>會場價$1一樽<br><br>用純正特級燕窩及精選楓樹糖漿做成，以傳統燉法炮製。楓樹糖漿味道可口，清甜而帶獨特香味。</p><p>位元堂龜苓膏</p><p>原價$39.6一碗<br>會場價$1一碗<br><br>秘方配製，提取自茯苓、當歸、龜板等藥材，味道甘甜，質感輕身，附上糖漿。</p><p>位元堂<br>攤位編號：2B77-82（香港名牌廣場）</p><p>$1滑滑黑白芝麻糊
</p><p>本地酒樓稻香集團，今年也來湊熱鬧，44年來首次參加工展會，但位置設在香港名牌區，而非美食廣場。皆因稻香今年剛推出多款外賣美食，決定以優惠價放到會場內推廣。外賣系列包括四季養生滋補藥膳湯、中式糖水和招牌包點。最吸引必定是紅豆沙、杏仁露和芝麻糊，雖然外賣包裝，但質素不馬虎，會場價$1，每日限量100份，只要剪低場刊印花即可，先到先得。還有可以$20任選三款如奶黃包、叉燒包等中式包點，抵過酒樓飲茶。還有推介，藥膳湯$50三杯，還送上保溫袋一個，非常細心。</p><p>純正杏仁露
</p><p>原價$12一碗<br>會場價$1一碗<br><br>杏仁露質感薄而無渣，滲出陣陣杏仁香，食落味道清甜。</p><p>香滑芝麻糊
</p><p>原價$12一碗<br>會場價$1一碗<br><br>用上黑白芝麻連同粘米煮成，質感香滑不算很稠口，芝麻味很足，甜度適中。</p><p>叉燒包
</p><p>原價$10（一包四個）<br>會場價$20（三包，每包四個）<br><br>叉燒餡的豬肉以老抽、蠔油調味，叉燒汁味道香濃，蠔油和老抽調得很惹味。</p><p>天麻川芎燉魚頭湯</p><p>原價$28一杯<br>會場價$50三杯<br><br>以天麻、川芎、白芷、大魚頭、瘦肉等熬成湯，不加鹽很健康，味道清甜，湯料十足。</p><p>稻香集團<br>攤位編號：1C28（香港名牌廣場）</p><p>$10件即烘蟹粉多士
</p><p>每年到工展會，一定要食鴻星的蘿蔔糕至滿足，今年鴻星除了煎蘿蔔糕、碗仔翅，今年又有新搞作。十二月仍是大閘蟹旺期，鴻星作為大閘蟹專門店，就做出香脆蟹粉多士，是場內吃小點填肚的必試。另外還有即食大鮑魚和串燒帶子，鮑魚用上澳洲貨，份量十足即買即食，會場價$300有兩隻，串燒帶子最啱邊行邊食，一串三隻$20，唔使$7一隻。每年大受歡迎的大福袋依然有售，每個$100，內有臘腸、蛋卷、曲奇和脆脆銀魚等。</p><p>燒汁串燒帶子</p><p>$20一串三粒<br><br>揀選日本帶子，放於爐上燒至香脆，再塗上日本燒汁。味道香濃惹味，帶子爽口，一口一隻很方便。</p><p>即食大鮑魚</p><p>$300兩隻<br><br>澳洲大鮑魚，以金華火腿熬湯汁燜腍，鮑魚味香濃，肉厚有咬口。</p><p>香脆蟹粉多士</p><p>$10一件<br><br>大閘蟹拆成蟹粉再炒香，放在即席烘至香脆的法包多士上，脆多士盡收蟹粉的鮮甜。</p><p>煎釀松葉蟹腳</p><p>$28一隻<br><br>蟹腳蟹肉不薄，打成膠成再釀回蟹腳，爽口彈牙，加上湯吊味更鮮甜。</p><p>鴻星集團　<br>攤位編號：6C22-23，28-29（美食廣場）</p><p>$10隻燕窩流沙包
</p><p>曾在工展會將鮑魚當魚蛋般串的農圃飯店，今年照樣賣大鮑，新加入鮑魚家庭的新成員，正是南非六頭大網鮑及南非鮑魚皇，前者會場價$188，後者大如拳頭，每隻$550，屬豪氣之選。亦有平民小食，上年主打流星壽包，今年包形平實，但內餡加入矜貴燕窩，味道香而清甜。另一推介是古法糯米雞翼，平時在店內賣$45一隻，會場價$28，抵食。</p><p>燕窩流沙壽包</p><p>原價$15一隻<br>會場價$10一隻　$30四隻<br><br>壽包大小，加入奶黃流沙餡，餡料加有燕窩，入口香而帶有點點燕窩的清甜。</p><p>鮮拆蟹粉小籠包</p><p>原價$15一隻<br>會場價$10一隻　$30四隻<br><br>小籠包做得夠皮薄，內裏是鮮蟹肉拆成的蟹粉和肉汁精華。</p><p>古法糯米雞翼
</p><p>原價$45一隻<br>會場價$28一隻<br><br>雞翼釀入瑤柱、蝦乾粒和糯米。雞皮燒得脆，包住的雞肉嫩而多汁。</p><p>農圃飯店　<br>攤位編號：6C32-33（美食廣場）</p><p>$10粒和風北海道帶子
</p><p>優質堂是網上海鮮店，由星級廚師杉內馨所創，專售北海道靚海鮮。這次進軍工展會，更由凍貨擴展至熟食範疇，並以北海道特大帶子為主打，炮製出和食帶子、牛油帶子和鮑汁帶子三款小食即場售賣。凡購買北海道特大熟帶子「2L」$130或北海道帶子刺身「3S」$198急凍貨，更免費送你小食一份，每日限量200份。</p><p>和風北海道特大帶子</p><p>$20兩粒<br><br>加有沙律醬和木魚花，做法像大阪燒，燒餅換上帶子，滿口和味，帶子肉爽。</p><p>牛油北海道特大帶子</p><p>$20兩粒<br><br>北海道帶子size夠大又厚肉，煮好後加上牛油以帶出帶子鮮味。</p><p>鮑汁北海道特大帶子</p><p>$20兩粒<br><br>煮好帶子後，加上自家鮑汁吊味，海鮮撞海鮮，鮮味濃郁。</p><p>優質堂　<br>攤位編號：6C09（美食廣場）</p><p>$7鴛鴦奶茶撻
</p><p>蛋撻王每年的新口味層出不窮。上年有海鮮鹹蛋撻，今年就以茶餐廳做主題，推出港式「鴛鴦」兩味蛋撻：奶茶撻以錫蘭紅茶加日式黑糖做，十足茶檔風味；咖啡撻，啡味相當濃。必試！另一推介是黑糯米雞翼，以黑糯米醋代替滷水醃製雞翼，雞翼吸收黑糯咪醋後，酸中有甜，肉質軟熟。糯米醋又有補血暖胃效用，家食最啱。</p><p>蛋撻王<br>攤位編號：6C17-21（美食廣場）</p><p>有用info</p><p>今年第44屆工展會，如常在維多利亞公園舉行，展銷為期24日至明年1月4日。</p><p>日期：即日至2010年1月4日<br>時間：星期一至星期日11am-10pm<br>12月24日及31日11am-1am<br>入場費：$10	<br><br>地點：銅鑼灣維多利亞公園<br>查詢：34212012	<br>網址： http://hkbpe.com.hk </p></body></html>