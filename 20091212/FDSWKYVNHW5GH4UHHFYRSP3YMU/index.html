<html><header><meta charset="utf-8"><title>手機屢修屢壞用戶失信心</title></header><body><h1>手機屢修屢壞用戶失信心</h1><p>讀者劉小姐11月初購買索尼愛立信最新型號手機Satio，惟經常「死機」，更換幾次問題亦未見改善。「職員覆我，原來用『戶外模式』時，開『鍵盤聲音』就會容易hang機；有冇搞錯，個功能整出嚟唔係畀人用o架咩？」<br>索尼愛立信回覆，技術員已為劉小姐修好電話；個案純屬個別事件。惟劉小姐指「死機」問題依然持續，已把手機轉售。</p><p>聲音時有時無</p><p>另一位讀者周小姐10月購買一部索尼愛立信C903，發覺播放mp4影片時，一時有聲一時無聲，兩次維修均未能解決。「職員最初話係片嘅格式問題，但同一條片用維修中心其他SE手機播就無事；而且用部機拍嘅片，都係有時冇聲，部機無理由支援唔到自己啲片o架！」<br>索尼愛立信表示，周小姐拒絕再把電話交回維修，未能找出問題原因；估計將手機MPEG卡（影像卡）「格式化」（format）即可解決問題。周小姐指已對索尼愛立信失去信心，除非該公司承諾若再無法修好手機，將全數退款，否則再維修也是徒然。<br>檔案編號：1106008、1111108<br><br>社會服務<br>報料熱線：29290000<br>社會服務熱線：29908288<br>蘋果日報慈善基金：29908688<br>傳真：37112468<br>網上捐款： http://charity.appledaily.com.hk/donate <br>各類表格： http://charity.appledaily.com.hk/forms <br>電郵：mailto:sservice@appledaily.com<br>匿名投訴恕不處理。一經投訴，本報保留刊登權利。</p></body></html>