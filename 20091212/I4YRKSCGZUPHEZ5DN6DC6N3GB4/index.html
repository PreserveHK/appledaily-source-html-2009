<html><header><meta charset="utf-8"><title>夠car事：FordKuga　YoungLook爭寵</title></header><body><h1>夠car事：FordKuga　YoungLook爭寵</h1><p>用語、打扮有潮流，車款當然亦不例外，話四驅SUV係近年熱選之一，相信無人反對。款式已經多到叫人花多眼亂，點知臨近年尾又突然殺出Ford嘅首部四驅SUVKuga加入戰圈，係咪TheBest就見仁見智，但一副充滿年輕活力嘅賣相、唔到37萬嘅價錢，仲有埋一大堆配備，超值。<br><br>記者：許維雅<br>攝影：陳陶鈞<br>Model：Sukmi</p><p>外形年輕有活力<br></p><p>SUV新車一部接一部登場，若然真係想買車，都係一件幾頭痛嘅事，Q7、ML、X6、RX450h……等等一大堆名字，架架都總有人話好，難過皇帝選後宮佳麗。而今次最新加入爭寵嘅「佳麗」，就係首次到港嘅FordKuga。車款設計由FordIosisX概念車而生，08年於歐洲首次曝光，成為第一部由歐洲Ford生產嘅四驅SUV款式，由於第一代係以柴油推動，所以一直等到09年尾先有機會將電油版引入香港。精心策劃爭SUV市場呢塊餅仔嘅Kuga，由Ford旗下最嚴謹嘅裝配廠德國Saarlouis一手打造，單睇充滿霸氣嘅車頭、既立體又富流線美嘅車側、圓渾有肌肉感嘅車尾，「美貌」已經好搶分，加埋炭灰色車身有銀色頂架及多處電鍍邊點綴之下，型格動感外形甚有年輕活力。</p><p>歐洲SUV平通街
</p><p>高角度睇真Kuga，竟發現車頂出現幻彩效果！原來係因為全幅車頂係一塊由車頭延伸到尾嘅反光玻璃，全天幕天窗絕對係Kuga嘅另一搶分點。力量方面，2.5公升渦輪增壓引擎，0-100km/hr只需8.8秒，而引擎仲係符合更環保嘅歐盟5標準。再有埋恒時四輪驅動、Durashift五速波箱、循迹控制系統等輔助，即使試車時車尾載運大堆拍攝儀器、負磅上大斜路入彎，仍然感到充沛動力及輕盈易操控。除此，Kuga更獲得EuroNCAP認證最頂級嘅5星乘客安全標準。各方面表現出色，車價只係三十多萬，年輕人想搵架歐洲SUV嘅話，實在非Kuga莫屬。</p><p>FordKuga佐敦首展：</p><p>想感受呢部全新Kuga，可於今日上午10時至下午6時到佐敦CityGolfClub（九龍站旁）參觀。屆時更有少量Mondeo、S-MAX及Focus等車款嘅DemoCar以優惠價發售。
</p><p>規格</p><p>引擎：2,521cc直五渦輪增壓<br>馬力：200PS/6,000rpm<br>扭力：320Nm/1,600-4,000rpm<br>傳動：Durashift五前速加減波、四驅<br>售價：$368,000<br>查詢：25031032（FordHongKong）</p></body></html>