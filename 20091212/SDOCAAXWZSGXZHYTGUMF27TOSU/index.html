<html><header><meta charset="utf-8"><title>鬼導演屍人珍藏</title></header><body><h1>鬼導演屍人珍藏</h1><p>火星人登陸紐約，引來一眾紐約客恐慌？唔使驚，只係怪雞導演TimBurton的回顧展剛登陸MoMA（MuseumofModernArt），火星人連同蝙幅俠、EdwardScissorhands、BallonBoy、朱古力掌門人一齊空降，珍藏一次過絕密公開，地球上的粉絲都趕住去朝聖，好慌呀……紀念品轉眼就賣晒，真係好慌……<br><br>記者、攝影：吳允冲　<br>鳴謝：美國大陸航空</p><p>添布頓700珍藏任睇</p><p>「簡直係史上最完整的TimBurton回顧展呀！」Fans如是說。這位曾執導《大魚奇緣》、《蝙蝠俠再戰風雲》，嚟緊又有力作《愛麗斯夢遊仙境》的鬼才，由細到大個腦究竟諗緊乜？究竟點創作出奇情故事和造型？在今次MoMA回顧展就睇得到。700多件展品包括學生時代畫作、電影角色造型手稿、電影裏曾用過的道具和配飾都有展出。展覽更邀請雕塑家根據TimSir1998年的Creature'sSeries，製作出一系列詭異雕塑，更首度公開他之前為迪士尼製作的兩套因風格太怪而沒曝光的作品，可惜展覽內禁止攝影！想影相，地下大堂成層樓咁高的吹氣BalloonBoy是唯一獲豁免。要留念，fans們可以搶購罕有精品，可惜以冷門OysterBoy、Creature'sSeries和一些寶麗萊明信片為主，熱門的屍新娘棺材模型就成搶購對象，還有約百多港元的模型figure同T恤，幸好俾我搶到一盒OysterBoy同一set明信片！</p><p>MoMA　<br>地址：11West53Street,Manhattan
</p><p>空中潮公園</p><p>紐約人彷彿都對火車、路軌有情意結，就連荒廢高架鐵路都被改建成空中公園，好像今年6月才開放的TheHighLine，本是運貨用的鐵路，80年被荒廢後，今年花費1.5億美元改建成鐵路公園，由設計公司JamesCornerFieldOperations加建築師DillerScofidio+Renfro操刀，不規則地混合了石屎、木板與植物，殘破中營造出大都會型味。居高臨下仲可望到海景，橋下又是潮區MeatpackingDistrict，連CalvinKlein都在此舉行40周年派對。鐵路計劃由GansevoortStreet一直延伸至第34街，第一期公園只到第20街，待工程完成後，將是條一里半長的架空公園！</p><p>TheHighLine<br>地址：曼哈頓西面第10至11大道、GansevoortStreet至20街之間　<br>網址： http://www.thehighline.org </p><p>溫室火車呠呠</p><p>你有幾耐無去過動植物公園？有幾耐無去過世界之窗？從來對植物園和微縮景區都沒興趣，但兩者crossover起來，加上應節燈飾，便成為NewYorker聖誕月一家大細去排餐懵等住睇的HolidayTrainShow小火車展。展覽位於曼哈頓北面篤篤TheBronx植物園，在花園溫室中，有個小紐約，用天然松樹和石榴樹等木頭砌成的中央火車站、布魯克林橋等紐約地標，場景之間仲有玩具小火車貫穿，蒸氣火車、甲蟲火車、現代化火車……小朋友睇到入晒神，跟住火車周圍跑，歡樂氣氛連我這些中男也被感染。四點鐘的黃昏，燈飾更會亮起，特別有聖誕氣氛！在公園的另一邊，又有一條薑餅人冒險徑，找來城中整餅高手砌出色彩繽紛的薑餅屋，小朋友仲可以去薑餅教室落手整餅，屬親子最佳活動。</p><p>NewYorkBotanicalGarden<br>地址：BronxRiverParkwayatFordhamRoad,Bronx,NY<br>網址： http://www.nybg.org </p><p>溫韾提示：MoMA逢星期五4點後免費入場，但蛇餅兜足幾條街，與其排餐死，不如唔好慳二十蚊美金入場費</p><p>TravelMemo
</p><p>持特區護照或BNO必須簽證。查詢：25239011（美國駐港領事館）<br><br>乘美國大陸航空來回香港紐約，票價$8,500起。電話：31985777（美國大陸航空）<br><br>1美元約兌7.75港元（文中價錢已折算港元）<br><br>120V，兩圓腳插座</p><p>美國<br><br>紐約<br><br>下周有雨，1-7℃</p></body></html>