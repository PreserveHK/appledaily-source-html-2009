<html><header><meta charset="utf-8"><title>墨綠CooperS豪爆上陣</title></header><body><h1>墨綠CooperS豪爆上陣</h1><p>為慶祝半島酒店81周年，半島花了兩年時間策劃，打造兩架獨家MiniCooperSClubman，專誠用作接載客人購物之用。車身特別噴上半島標記嘅綠色，顏色專為半島特別調製，車頂更裝上有半島logo暗花嘅皮箱作儲物箱之用，而車尾及後排座椅則放了一部迷你雪櫃及iPod等設備。今次合作可謂充滿破格意念，先係半島大膽創新以年輕形象嘅Mini用作酒店車，應該無乜人會估到，再講MiniHongKong更破天荒幫人客度身訂做特別版Mini，所以MiniDesignDirectorGertHildebrand亦親自到港主持交收儀式。想一睹呢兩部全球獨家嘅Clubman風采，不妨到半島酒店碰碰運氣。<br><br>記者：許維雅</p><p>第1豪：頂架皮箱</p><p>車頂上加裝了一個皮箱，方便客人收藏戰利品。</p><p>第2豪：獨家溝色</p><p>米黃色內櫳跟墨綠車身配襯得天衣無縫。</p><p>第3豪：內藏雪櫃</p><p>車尾放了個銀色雪櫃準備冷飲以招待貴賓。</p></body></html>