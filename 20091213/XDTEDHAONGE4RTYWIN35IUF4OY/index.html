<html><header><meta charset="utf-8"><title>澳門直擊祥仔會雯女老婆監場</title></header><body><h1>澳門直擊<br>祥仔會雯女老婆監場</h1><p>新鮮出爐的視帝視后黎耀祥與鄧萃雯，昨日現身澳門出席英皇鐘錶珠寶活動，黎耀祥的太太Julia亦有同行，雯女戴上大會贊助的300萬元鑽飾。最近有雜誌指雯女戲假情真，戀上祥仔，不過昨日兩人在台上不避嫌互笠高帽。</p><p>新視帝吊高嚟賣</p><p>兩人剛榮升視帝視后，可會加酬勞？祥仔說：「越多越好，呢個job係頒獎禮之前接，《巾幗梟雄》之後多咗工作。」祥仔笑言可藉緋聞收更高價：「證明市場越嚟越好，可以再收高啲價。」問到祥仔與雯女傳緋聞，太太可有不悅？他說：「我同周刊記者識咗十幾年，寫得好過火，唔可以扭曲（事實）。」雯女說：「大家有底線，唔可以太過份。」<br>問祥仔是否因緋聞所以老婆在場實？他說：「我同老婆嚟買鑽石，今日佢放假所以一齊嚟。」祥仔更踢爆之前在南非買過鑽石戒指給太太，卻因洗手時不慎掉了。<br>採訪：羅慧敏<br>攝影：葉君海</p></body></html>