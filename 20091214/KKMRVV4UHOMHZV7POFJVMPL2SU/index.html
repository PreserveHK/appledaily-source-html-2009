<html><header><meta charset="utf-8"><title>劉心悠2A約會愛飾</title></header><body><h1>劉心悠2A約會愛飾</h1><p>做人最緊要日日有驚喜。做時裝最緊要季季有睇頭。ARTE，今季設計就做得到有餘。作為以首飾作主打的品牌，有本事將舊有的搬開，找到一條新路來行，比做衫更難。所以，ARTE今季設計逐漸年輕化的表現，是很抵讚的，加埋另一位A字頭的劉心悠（Annie）做示範，仲抵讚！<br><br>記者：吳美美　<br>攝影：陳陶鈞　<br>Make-up︰Jan@Annie.G<br>Hair︰JanChan@Annie.G　<br>Wardrobe︰REISS、izzue</p><p>撞色大膽年輕化</p><p>對於過往ARTE的設計，小記有點印象模糊，只記得是會走過時望望，然後就走，印象很少會停留腦海中。但今季的ARTE首飾，就有本事在記憶裏停留，未有想忘記的舉動。特別是多款用不同顏色拼合的晶鑽戒指（小記都認真地考慮入手，強烈推介！做聖誕節禮物都唔錯！），以及多條設計較誇張搶眼的頸鏈。之前提到ARTE年輕化，有根有據，其中戒指這個Item，目標特別明確，從粉紅×橄欖綠、深紫×黃色、彩藍×粉紅等顏色的Mix&amp;Match，就等同現時後生一代襯衫顏色的反映，是大膽亦敢嘗試的象徵。Deseo系列中，戒指的拼合設計，搶眼易襯，出席Casual或隆重場合都夠撐。<br><br>ExoticDeluxe系列白色晶鑽玫瑰金吊墜$4,200<br><br>RosalJapones系列白色晶鑽純銀鍍金手鐲$5,300</p><p>a.Deseo系列深紫拼黃色晶鑽戒指（大）$2,900<br><br>b.Deseo系列深啡拼淺香檳色晶鑽戒指（小）$2,100<br><br>c.Tradicion系列黃色方形晶鑽戒指$2,380<br><br>d.AlgasyPerlas系列粉紅拼橄欖綠色晶鑽戒指$2,200</p><p>閃石純潔版</p><p>誇張兼搶眼度極強的頸鏈，設計十分Eye-catching，當然，不是越大條越多石就代表頸鏈夠照，舉個例讀者就易明。ARTE今季主打推介是Preciosamente系列，Lazos系列中有一條白色晶鑽蝴蝶結頸鏈，以單一顏色設計，效果像極蝴蝶結絲帶，帶點動態之餘亦很純潔，充滿Fancy想像。應該難有女士能避開這條鏈的吸引力，加上撞正聖誕，這條白色頸鏈特別有節日氣氛。<br>另外，令人驚喜的是，ARTE推出了幾款髮簪設計。雖然未有太多人留意，不過小記就推介各位去派對時用，閃閃哋，簡單用來襯髮髻已經很好。</p><p>ARTE（31059570）<br>九龍塘又一城LG1-21舖
</p><p>後記</p><p>無論小記、攝影哥哥、公關姐姐都十分鍾意劉心悠，咁鍾意佢，梗係同佢傾多啲。今次就傾開首飾，原來心悠係富貴媽媽唔富貴自己，「首飾我有買，但唔係買給自己而係買畀媽咪，呢方面我會用多啲錢去買，我唔介意，但買畀自己我就會覺得好貴，唔可以呀！」咁錫媽咪，喺一班Fans眼中又加分！</p></body></html>