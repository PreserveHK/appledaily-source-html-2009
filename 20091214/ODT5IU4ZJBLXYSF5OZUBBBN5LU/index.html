<html><header><meta charset="utf-8"><title>飾車DIY：碳纖貼紙　扮嘢有跑味</title></header><body><h1>飾車DIY：碳纖貼紙　扮嘢有跑味</h1><p>碳纖裝飾幾乎已成為幫部車增添跑味嘅指定動作，不過要加碳纖谷跑味原來可以好簡單！碳纖貼紙絕對充得起，而且更可以用來遮掩車廂內嘅殘舊位置。不過究竟點樣先貼得靚仔，我哋就搵咗車廂美容師傅教大家幾招。家市面上有好多碳纖貼紙，價錢都係幾十蚊一張，一般都係用於貼車廂內嘅組件。今次師傅就教大家用碳纖貼紙翻新車窗掣，工具只需鉸剪及風筒。首先要將車窗掣拆出，然後剪裁適當大小嘅貼紙，將貼紙貼上車窗掣，再用風筒加熱。將貼紙喺窗掣上定型後，就可以剪去多餘嘅部份，但記得留少許虛位，將貼紙嘅虛位㩒入後面，就黐得好貼服。<br><br>記者：趙慧敏<br>鳴謝：AutoHouse（90318706）</p></body></html>