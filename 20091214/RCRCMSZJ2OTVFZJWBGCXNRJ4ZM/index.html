<html><header><meta charset="utf-8"><title>搞清三角關係陳七狠飛o靚妹：朋友囉</title></header><body><h1>搞清三角關係<br>陳七狠飛o靚妹：朋友囉</h1><p>前日助香港足球隊締造奇蹟、力挫日本隊贏得東亞運足球金牌的陳肇麒（陳七），不但成為全城焦點，他與女友及李綺雯（o靚妹）的三角關係也備受關注。前晚陳七隨港隊亮相《歡樂滿東華》，被問到現在有否跟o靚妹聯絡，他說：「朋友囉。」擺明跟o靚妹劃清界線</p><p>現年24歲的南華中鋒陳肇麒，繼早前與無綫女藝員李綺雯的啜爆照片流出後，又被本報發現他與女友Natalie到沙灘又攬又啜，三角關係糾纏不清。前晚陳七隨同香港足球隊出席無綫將軍澳電視廣播城舉行的《歡樂滿東華》作呼籲時，便被傳媒包圍追問緋聞。</p><p>指女友沒因緋聞呷醋</p><p>記者問陳七有否受緋聞困擾時，他一臉尷尬地笑着表示沒有，女友Natalie也沒因此呷醋。是否已經搞清楚三角關係？他說：「搞清楚。」現時有否跟o靚妹聯絡？陳七驚訝謂：「吓？朋友囉。」他指女友前日也有到球場打氣，但如何慶祝則未清楚。<br>港隊前晚在《東華》捐出全隊隊員簽名球衣拍賣，有善長以30萬港元投得，連計東華總理捐出50萬祝賀港隊贏波，港隊前晚為《東華》籌得共80萬元善款。原來，港隊除贏波興奮外，前晚他們在電視城巧遇柴九黎耀祥也同樣興奮，齊齊拉住柴九大合照，又大叫柴九金句：「人生有幾多個十年。」之後陳七再拉住柴九合照，當球壇新星遇上出爐視帝，二人自然惺惺相惜一番，柴九更豎起手指公大讚陳七好嘢。</p><p>o靚妹：冇話冇拍過拖</p><p>對於遭陳七劃清界線，o靚妹昨日在電話沒好氣說：「你哋放過我，我唔想再回應佢啲嘢。佢嘅意思應該係現階段係朋友，佢冇話冇拍過拖。其實運動員贏波喺球場上付出好多，大家唔應該淨係留意佢哋啲私人感情。」採訪：何慧斯、<br>李志明、朱志聰、比華利</p></body></html>