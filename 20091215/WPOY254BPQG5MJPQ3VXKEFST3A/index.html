<html><header><meta charset="utf-8"><title>社交老手　配Twitter自編自導</title></header><body><h1>社交老手　配Twitter自編自導</h1><p>假如送你一部千萬像素手機，但只可以Snap自娛，感覺都幾無癮！但自從第一代INQ手機內置Facebook後，好多人已經玩緊Social分唇，而第二代INQChat3G更追加Twitter，配搭新增嘅QWERTY鍵盤，你就可以隨時自拍，圖文並茂Upload上網，但奉勸大家，自編自導都唔好太過火！<br><br>記者：陳國輝<br>攝影：伍慶泉<br>Model:Paris@PureModels</p><p>追加鍵盤狂Chat<br></p><p>第一次拎上手，感覺類似黑莓又或者NokiaE71，尤其屏幕尺寸同埋QWERTY鍵盤嘅排列，用落幾乎無分別！打字會唔會特別爽快？睇個人習慣啫！但呢部機有個大問題，就係打中文時用唔到倉頡，比較同類QWERTY，呢點肯定輸蝕！中文輸入法方面，佢只係提供筆畫，亦即係用番0至9數目字嚟打中文，平時用開細細部摺機或者趟蓋機，當然唔難適應，之但係一心諗住用佢嚟寫文章，就要諗清楚喇！<br>計我話，呢部機都係適合用嚟玩MSN、Facebook等，每次Chat幾句就夠！特別一提係今次新增Twitter，如果你有賬戶，用落更方便，Upload程序仲幾簡單o忝！先用相機自拍，由於新加入自動對焦，速度會比第一代為快；影完之後，再輸入密碼登入Twitter，寫埋句Message，唔使20秒就Upload上網，幾時想自編自導都得！<br></p><p>iTunes音樂直過
</p><p>既然稱得上社交手機，點可以唔注重形象！或者，有人覺得配置QWERTY鍵盤較為老餅，但今次外殼上已增添色彩，除咗原裝紅色，首批買機用家仲免費獲贈其餘3隻色，即係黑、粉紅以及黃色；另外，Packing同上次一樣，再搵嚟唔同國籍設計師，為手機說明書加入插圖，感覺即時Young咗！<br>有聽iPod嘅朋友，仲可上網免費單撈一套「doubleTwist」多媒體軟件，佢將iTunes內嘅歌曲、影片及相片，直接拉落手機，真係慳唔少時間o架！</p><p>機身CloseUp！</p><p>Profile</p><p>制式：WCDMA/GSM三頻<br>體積：114.5×61×12.8mm<br>重量：122g<br>屏幕：2.4TFT芒<br>通話時間：540分鐘<br>備用時間：355小時<br>主要功能：HSDPA3.6Mbps、QWERTY鍵盤、320萬像素相機、自動對焦、Twitter、Facebook、MSN、支援最高8GBmicroSD卡<br>顏色：黑、紅、粉紅、黃<br>查詢︰3HK（31628888）</p></body></html>