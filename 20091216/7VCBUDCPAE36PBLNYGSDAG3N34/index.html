<html><header><meta charset="utf-8"><title>埋怨片約纏身多病痛舒淇：唔想搵真命天子</title></header><body><h1>埋怨片約纏身多病痛<br>舒淇：唔想搵真命天子</h1><p>舒淇和張震的戀情似是而非，她早前又被拍到和男伴逛街。舒淇前晚出席手機活動時，自爆片約還極未完，最快要2013年才有時間拍拖，她更索性公告：「我一啲都唔想搵真命天子！」</p><p>舒淇、丁子高、名模姚予晴和陳沛嘉等，前晚在中環出席SonyEricsson新手機Xperia活動，舒淇特別穿上黑色透視裙襯透明屏幕的手機，十分識做。</p><p>心思思搵老外</p><p>早前舒淇被拍到和男伴買衫行街，似有新戀情，舒淇則指男伴其實是經理人的助手，當日只是陪她去選購金馬獎晚裝，前晚問她豈非又食詐糊？她說：「唔係，係亂寫。」問有否追求者？她說：「我咁忙，冇辦法，做嘢時間都唔夠，休息時間又唔多，放幾日假都有病，新戀情真係好難搵。」<br>問到是否放棄拍拖，舒淇即緊張說：「梗係唔係啦，係等待緣份。」白龍王有甚麼指引？她說：「我從來唔會問戀情事，只係想佢保佑我工作順利同健康。」她又強調和張震是12、13年好友，有記者提議她向異地姻緣發展，找外籍男友，她說：「曾經有諗過，冇時間，又要學英文。」<br>之後舒淇索性說：「我一啲都唔想搵真命天子，因為太多片約，冇時間拍拖，如果2012年仲未世界末日，我都仲還緊片債，邊有時間拍拖。」
</p><p>聖誕新年開工</p><p>舒淇指聖誕、新年都要繼續開工，可能和工作人員一同過聖誕，她說：「記得有一年拍劉偉強嘅戲，拍得好辛苦，之後返到酒店房，佢哋送咗棵聖誕樹畀我，好開心。」<br>此外，每逢年底多相士預測運程，有風水師指楊千嬅會生虎仔，丁子高說：「都OK，不過我屬羊，想生兔仔，同我夾啲喎。」<br>採訪：JessicaNgan<br>攝影：WongWaiHung</p></body></html>