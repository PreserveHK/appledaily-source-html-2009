<html><header><meta charset="utf-8"><title>盧海鵬升堂審死官</title></header><body><h1>盧海鵬升堂審死官</h1><p>搞笑扮嘢高手盧海鵬夥拍朱咪咪合演舞台劇版《審死官》，明年2月2日至6日在新光戲院公演，昨日全體演員包括盧海鵬、朱咪咪、樊奕敏、李龍基和柳影虹等試造型。盧海鵬說：「我係做周星馳個角色，朱咪咪就係做我老婆。」鵬哥早前在亞視節目《香港亂噏》中扮木村拓哉和周秀娜均令人印象難忘，他在舞台劇《審死官》中也會扮女人。<br>朱咪咪當年在電影版《審死官》入面演奶媽，今次她「升呢」做女主角宋夫人，咪咪姐說：「我今次唔係做奶媽，係做梅姐（梅艷芳）個角色，入面都會有場搞笑戲，話我叫佢封筆，跟住搞到佢變成女人，今次都係我第一次做舞台劇，演唱會就做得多，所以幾緊張。」<br>採訪、攝影：楊潔雯</p></body></html>