<html><header><meta charset="utf-8"><title>「呢個醜唔怕獻」志雲伴美雲義唱籌73萬</title></header><body><h1>「呢個醜唔怕獻」<br>志雲伴美雲義唱籌73萬</h1><p>無綫高層陳志雲一向熱衷作幕前演出，除了經常擔任節目旁述外，又主持《志雲飯局》，前晚他出席慈善活動時，為了籌款而大開金口和鄺美雲合唱《只有情永在》，更籌得近73萬善款。</p><p>無綫高層陳志雲、鄺美雲（Cally）、張敬軒和王菀之前晚到金鐘出席「理大愛心暖香江」慈善晚宴，今次活動是由鄺美雲擔任晚宴的籌委會主席，所以她邀請了陳志雲到場，與她合唱《只有情永在》籌款，而自言首度公開獻唱的志雲雖然並非專業歌手，但他在開騷前亦忙於背歌詞，最後兩人的合唱即籌得近73萬善款。</p><p>最怕忘記歌詞</p><p>由於陳志雲一向擔任主持工作，甚少公開獻唱，所以他笑言希望大家能多多包容，他說：「我唔緊張，只係驚唔記得歌詞，而且Cally會撐住我，呢個醜唔怕獻，我哋係好傾嘅朋友。」<br>至於久未獻唱的Cally就大讚志雲歌聲好，更慶幸他沒有出碟，要不然就更加不得了，她說：「我都好耐冇唱歌，本來今次籌款目標係250萬，家已經達標，希望可以籌多啲，有double數啦。」<br>而同場的張敬軒和王菀之就大耍花槍，王菀之在場扮嬲了軒仔，令軒仔要狂她，更越講越錯說：「都係我唔好，都係我唔好，咁你胸部大，唔係，係胸襟大，好快嬲完。」王菀之直言自己沒有隔夜仇，但笑稱軒仔經常激嬲她，幸好她大方原諒他，軒仔即不禁說：「我惹火嘛，你大方，塊臉又大又方。」</p><p>軒仔志雲密斟</p><p>此外，軒仔和志雲在場亦密密斟，事後軒仔透露兩人談論有關無綫不付唱片公司版權稅的新聞，他說：「陳生同我講係公司同公司之間問題，等公司解決，唔會影響TVB同歌手嘅關係，TVB仍會支持樂壇歌手。」<br>採訪：胡比<br>攝影：陳慧安</p></body></html>