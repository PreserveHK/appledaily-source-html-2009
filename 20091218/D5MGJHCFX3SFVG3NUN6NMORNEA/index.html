<html><header><meta charset="utf-8"><title>新劇造型翻炒宮心計阿佘刁蠻公主甩嘉穎</title></header><body><h1>新劇造型翻炒宮心計<br>阿佘刁蠻公主甩嘉穎</h1><p>被喻為《宮心計》喜劇版的無綫劇集《公主嫁到》昨日試造型，未知是否因沿用《宮》劇原班人馬的關係，加上同樣以唐朝做背景，所以不少演員的造型均熟口熟面，尤以飾演崔太妃的謝雪心造型與《宮》劇的太皇太后造型極相似。雖然鄭嘉穎冇份參演，但飾演刁蠻公主的佘詩曼表示希望下次合作。</p><p>佘詩曼、陳豪、謝雪心、關菊英、陳法拉和李香琴等人，昨日在將軍澳電視廣播城古裝街為新劇《公主嫁到》試造型。</p><p>「服裝似好正常」</p><p>對於造型被指與《宮心計》相似，謝雪心說：「可能兩部劇嘅背景都係唐朝，所以服裝相似都好正常，不過我哋今次嘅戲服係全新訂做，我亦唔係演奸角，反而飾演一個賢淑嘅妃子。」<br>佘詩曼身穿古代大紅新娘嫁衣出場，她說：「造型係有啲相似，不過劇情完全唔同，今次我飾演一個茶煲公主，刁蠻得嚟又鍾意伸張正義，以為乜嘢都可以用錢買到，直到最後先知道愛情係唔可以用錢買。」<br>陳豪飾演駙馬迎娶阿佘，問阿佘會否覺得少了鄭嘉穎一份？她笑說：「佢有其他工作，唔可能次次都係同一班人合作，留番下次囉！」阿佘表示希望這部劇可以承接到《宮心計》的氣勢，不過會否在明年播出仍是未知之數，所以不會想太多。對於有消息指阿佘與某富豪分手，她說：「我冇睇過報道，亦冇跟進到呢件事，佢哋鍾意點講就點講，反正我都控制唔到，我冇唔開心。」</p><p>陳法拉大顯身手</p><p>此外，陳法拉終於脫離性感路線，她笑說：「我今次做阿佘個保鑣，聽講仲好打得，可以有新嘗試梗係開心，我今次只會露身手，唔會露其他。」<br>採訪：何慧斯<br>攝影：黃文成</p></body></html>