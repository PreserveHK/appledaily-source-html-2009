<html><header><meta charset="utf-8"><title>求驗客手記：C朗又出自傳掠水 - 求驗客</title></header><body><h1>求驗客手記：C朗又出自傳掠水 - 求驗客</h1><p>基斯坦奴朗拿度（C朗、圖左）雖然得24歲，不過好識得搵錢，短短喺3年內經已出咗兩本自傳。喺之前嗰本叫《Momentos》嘅自傳之中，呢位效力皇馬嘅靚仔球星，就自爆超鍾意打乒乓波，仲差啲做埋乒乓波手。話時話，好彩佢打唔成乒乓波走去踢波，如果唔係邊可能搵咁多錢呀？今次佢本自傳叫《SuenosCumplidos》（夢想成真），一睇個名就知係講佢加盟皇馬嘅經過，而且仲係屬於皇馬官方刊物。我求大俠唔知啲內容吸唔吸引，淨係知應該昆到C朗啲fans買。咁又係，聽講皇馬計錯數，錯估C朗嘅賣波衫能力，佢哋使咗成8,000萬鎊先至喺曼聯買到佢番嚟，唔搵多幾個方法搵錢，真係唔知幾時翻本。</p></body></html>