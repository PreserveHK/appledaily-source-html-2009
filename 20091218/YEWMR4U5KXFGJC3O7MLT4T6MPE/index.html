<html><header><meta charset="utf-8"><title>戒買玩具多行善古仔四川訪災民　大徹大悟</title></header><body><h1>戒買玩具多行善<br>古仔四川訪災民　大徹大悟</h1><p>古天樂最近不再花錢買模型玩具，卻以過億港元購買豪宅，不為投資，只為自住。他表示曾到四川探訪地震災民，令他覺得自己十分幸福，故他打算成立慈善基金，貢獻社會。</p><p>古天樂曾經花了很多錢去購買大型模型玩具而被指為玩物喪志，之後他決定不再花錢買玩具，早前更購入逾億元貝沙灣豪宅。古仔聲稱買樓是自住，沒打算靠炒樓發達，做生意會留待退休後才實行，現在只想搵錢做善事去幫助別人。</p><p>成立慈善基金</p><p>古仔希望成立慈善基金，貢獻社會，他說：「做人辛苦，搵錢仲辛苦，我發覺人生最重要係一家人開開心心、身體健康，連續兩年去四川探訪地震災民，令我覺得自己好幸福，既然有能力點解唔去幫人，貢獻社會。」<br>藝人為鋪後路多會選擇從商，但古仔暫無意向商界發展，因為他深信力不到不為財這句說話，他說：「做乜都好，千祈唔好分心，要做好自己每一件事，力不到不為財，唔係坐喺度俾人叫聲老闆就會有錢走埋嚟，等我唔再拍戲退休時，都會選擇從商。」<br>另外，古仔日前擔任ToyWatch專門店的剪綵嘉賓，據知該品牌的遠東區執行董事兼總經理鄧霓儀睇中古仔的男人味，古仔說：「呢啲都係別人對我嘅觀感，就等於手錶一樣，唔好只係睇外表，入面都好緊要。」</p><p>　</p><p>其實古仔並沒有收藏手錶的嗜好，買錶只為保值和實用，他說：「心愛嘅錶可以擁有好多，但手只得一雙，買太多都戴唔晒，平時喺香港太忙唔會去行街，出埠時見到鍾意嘅錶款都會買，買過最貴嘅一隻錶20幾萬，但我一定唔會戴數字錶。」<br>古仔續說：「唔知點解冇人設計有響鬧功能嘅行針錶，老實講我戴錶純為睇時間，有需要時都會用嚟襯衫。」<br>採訪：魯萍　攝影：林德雄<br>髮型：DanTamofO4　化妝：CarmenMan<br>場地提供：ChumChum味
</p></body></html>