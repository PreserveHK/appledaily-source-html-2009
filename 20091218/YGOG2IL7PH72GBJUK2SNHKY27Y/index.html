<html><header><meta charset="utf-8"><title>窩輪搏擊：中油未彈完　炒18043 - 俊樺</title></header><body><h1>窩輪搏擊：中油未彈完　炒18043 - 俊樺</h1><p>花旗唔加息，股市變化溫和，不過花旗股市習慣喺議息後第2日至有較大動作，噚晚應該會有多啲啟示。伯南克嘅去留正式交由國會表決，佢啱啱做咗《時代雜誌》嘅年度風雲人物，連任唔會有問題，佢嘅印銀紙政策應可維持，低息環境亦會持續。港股噚日下試100日線，短期後市要睇實21000關口。<br>中油C輪18043：中油香港（135）昨收9.60元，升1.6%。隻股走勢咁強，皆因油價反彈，短期應該仲有得升，中油有機升上11.50元，可以諗吓隻C輪18043。<br>隻輪現價23.2仙，2010年12月30日到期，行使價10元，溢價28.3%，引伸波幅64.6%，有效槓桿2.5倍，正股升上11.50元，18043睇35.7仙，正股跌穿8.80元，就沽咗隻輪止蝕。<br>俊樺</p></body></html>