<html><header><meta charset="utf-8"><title>潮館：錢慧儀家品達人　打造潮樓</title></header><body><h1>潮館：錢慧儀家品達人　打造潮樓</h1><p>愛上米蘭的故事，背後有着不同的原因，別人春秋二祭到此一遊睇花生騷買名牌衫，不一樣的阿太錢慧儀（Winnie）卻鍾情在家具展穿梭，與不少國際潮人設計師同盟結義。由PhilippeStarck，到大師級的AntonioCitterio等響噹噹名字，都是推介至型至潮的livingconcept。「活着」在浮華的米蘭路上15年來，企得穩更「升呢」為家品達人，雖為名師作嫁衣裳總有一天會come&amp;go的日子，她卻相信：「好嘢會繼續嚟！」從頭到尾都堅持樂觀有練歷的生活強人。<br>撰文：梁錦雯</p><p>馬清揚太太錢慧儀經營家品生意近15年，廣結國際潮人設計名師，名字從來都是響噹噹的，由IngoMaurer到廣泛知名度高的PhilippeStarck，都曾經到香港為她撐場造勢。Winnie笑言要撻着呢班設計潮人，一點也不易：「一定要等得，最初去fair，要主動去approach佢哋，爭取見面，同佢哋傾多啲自己舖頭方向，首先要建立互信先可以gofurther，唔係短時間可以做到，要浸出嚟。」</p><p>觸覺敏銳</p><p>Winnie除引入multibrands概念selectshop的Dentro為基地，之後與米蘭名牌FLOS合作開燈飾店，碼頭越泊越大，新作剛剛與米蘭名牌家品B&amp;BItalia結盟，令旗下名牌Maxalto進駐香港monobrand的專門店。</p><p>眼光獨到</p><p>Winnie帶最紅的設計猛人到港，有點為別人作嫁衣裳，紅人come&amp;go，她都習以為常：「呢一行好多新血，幫佢哋喺香港捧紅固然開心，come&amp;go都冇所謂，好嘢會繼續嚟，至少贏咗係自己眼光，我哋公司嘅CV（履歷）都會越靚。」問到會否以此為終生事業，Winnie表示：「呢一行同時裝行業一樣，都會有一朝一夕嘅時候，keep到火花咪繼續前行。」</p><p>話你知：AntonioCitterio周身刀</p><p>由意國設計強人AntonioCitterio為Maxalto司職創作大腦主帥，輕易成為B&amp;BItalia熱捧的金蛋品牌。Antonio本身集建築師及設計師於一身，當中操刀名作有ErmenegildoZegna集團總部，位於米蘭及峇里的Bulgari酒店等大型項目。此外，其作品更有紐約現代藝術博物館（MoMA）及巴黎龐比度中心（CentreGeorges-Pompidou），更於87年及95年贏得業界尊崇的Compassod'Oro大獎。</p><p>解構NewClassic風潮</p><p>Winnie認為家品如時裝，也有in&amp;out，近年開正NewClassic風潮，故此非Maxalto莫屬，她賣花讚花香說：「我哋係賣livingconcept，好多阿太花得起幾萬蚊買一件名牌衫，只係一季，見過報更加唔會再着，但係一件幾萬蚊嘅靚家品，可能至少last幾年，Maxalto賣newclassic，唔係走oldmoney浮誇路線，香港係一個地產暢旺嘅城市，據經驗所得，你間屋一屋靚家品，轉售時都會有addedvalue。」</p><p>手工精細</p><p>由AntonioCitterio主理的Maxalto家品設計在業內被譽為時裝的couturepiece，帶着subtleluxury的氣質，是少數米蘭家品中唯一堅持80%工序由人手打造，盡顯細緻craftmanship，設計有帶着冷色情調，如啡色、米色、灰色的monotonecolor，呈現其timeless氣質。</p></body></html>