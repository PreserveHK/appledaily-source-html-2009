<html><header><meta charset="utf-8"><title>黑澀會私蒲酷七街</title></header><body><h1>黑澀會私蒲酷七街</h1><p>幾年前走過一次五分埔，回程同自己講：「無乜事唔好再嚟。」當年聞Jolin的形象設計師都來這批發市場刮衫，但我走在裏面，貨色連花園街都唔賣喎！黑澀會帶我逛五分埔？唔使啦！趁她們化妝時更意圖將目的地移往東區，講講吓又繞到買到的筍貨上。結案陳詞：「咁到底你哋鍾意五分埔還是東區？」「五分埔！」唉，天意，是但啦。叫得人介紹又嫌，係《蘋果》記者的通病。<br><br>記者、攝影：陳慧敏　<br>鳴謝：長榮航空、晶華酒店</p><p>糖果</p><p>年齡：16<br>會歷：2年<br>別稱：小孩、<br>小Jolin、蔡二林</p><p>小薰</p><p>年齡：20<br>會歷：4年<br>別稱：男藝人殺手、人工發電機</p><p>勇兔</p><p>年齡：19<br>會歷：3年<br>別稱：特務勇、阿勇</p><p>精華盡在</p><p>天陰，如同我的心情。兩架的士駛至五分埔，還在等司機給我寫單，前面勇兔、小薰同糖果已衝入一間靴店開始shopping，有無咁快呀！原來不太大的五分埔都有千多間小店，以前專賣香港大陸的出口貨，近年因韓貨大興，其中七、五、三、一街漸變成韓貨集中地，更有店家引入日貨，改良設計後變本土貨開售，售價有時比網拍還低。眾星的心水舖都集中在全場中央的第七街！眾星們上節目、登台或自己閒hea都來此掃貨，大抵茂四如我都貪方便，一出站就直衝殺敵，被街頭的山寨舖或貴氣闊太裝消磨鬥志，未入寶山已拋錨。</p><p>極速搜羅</p><p>「我們有時都會約幾個黑澀會女生一起來逛五分埔。」「這裏的貨款多，也特別，且便宜！」三位美少女都有她們的極品心水，衝到入店：「我又來啦！」便四散刮衫……</p><p>殺價王小薰</p><p>「我當然愛純情少女look啦！」正牌美女樣的小薰，最愛軟綿綿、白雪雪的日系少女look。抓起純白羊毛雪帽利落地戴上頭：「係咪好純好少女好可愛呢！香港男仔快啲來追我啦！」還自稱殺價王：「老闆四百啦！在做節目呢！」原價新台幣500的毛衣就此入手！</p><p>增高鞋墊</p><p>小薰：「現在最潮是甚麼？是增高鞋墊！」原來郭彥均因被小S揭發在鞋底加了多層增高鞋墊，從此，郭氏兄弟紅了，增高鞋墊紅了。　</p><p>Rock爆勇兔</p><p>「這上衣我昨天買的！」即亮起剛穿着的紅鼻子啤啤T。在星級店打工的她挑的衫都有點Rock味，長版闊tee配打底褲是她的最愛。韓衣店老闆說，好多圈中人、形象設計師都來跟他們借衫登台上節目，貨品以黑白灰為主。</p><p>換衫阿妹頸鏈
</p><p>勇兔：「阿妹好得意o架！揭起裙仔，見到底衫仔仲抱住個公仔o架！」</p><p>花花迷糖果</p><p>只得16歲的糖果逛街反而最老定：「我喜歡可愛得來有個性一點的。」白色字母毛衣配花苞格子裙，還有tube形花苞連身裙配窩釘長外套。她又隨手抓起一件三着毛絨背心，連勇兔都一望傾心，最後一齊殺價$300兩件！</p><p>芭蕾舞裙</p><p>蕾絲打底牛仔小短褲、超立體不規則紗裙，配毛毛或大蝴蝶腰帶，全都好搶眼好可愛哦！</p><p>街頭食到街尾</p><p>逛街沒零食點得？一入門口，三人已買了台灣學生們最愛的街頭小食炸雞塊。有原味、香辣、芝士、芝麻，口味勁多。沿街走，十字路口都是賣小蛋糕、雪糕、煎餡餅等車仔檔。其中有種像叮噹餅的，新煎的班戟塗上厚厚奶油和草莓醬，很香軟。「這不算最好的了，遇到那個小車檔我們再吃！」</p><p>Shoplist</p><p>（a）	米米	<br>地址：永吉路459巷9弄19號<br><br>（b）	J12	<br>地址：中坡北路47-1號<br><br>（c）	DennisRoom	<br>地址：永吉路459巷9弄25號<br><br>（d）	Park	<br>地址：永吉路459巷9弄24號<br><br>（e）	小羅馬	<br>地址：永吉路443巷7弄15號<br><br>（f）	Hao	<br>地址：永吉路459巷9弄14號<br><br>（g）	可妮國民炸雞	<br>電話：（886）915-393835
</p><p>ShoppingInWuFenPu
</p><p>溫韾提示：每年新年前夕兩周，五分埔都會進行割價傾銷，連身裙都可減至$100/2件，營業時間由14:00至01:00</p><p>TravelMemo
</p><p>持BNO或特區護照14天內來回，可申請網上或落地簽證。查詢：25258316（中華旅行社）<br><br>聖誕假期精選台灣三日兩夜，酒店連早餐、飛狗車票及維格食品券，票價$1,699起。查詢： http://www.hksunflower.com（新華旅遊） <br><br>1港元約兌4.17新台幣（文中價錢已折算港幣）<br><br>110V，兩扁腳插座</p><p>台灣<br><br>台北<br><br>下周有雨，13-21℃</p></body></html>