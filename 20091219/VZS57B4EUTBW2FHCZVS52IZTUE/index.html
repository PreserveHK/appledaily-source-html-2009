<html><header><meta charset="utf-8"><title>皇馬「薩」無赦！ - 依雯</title></header><body><h1>皇馬「薩」無赦！ - 依雯</h1><p>天氣轉冷了，大家記得要多穿衣服，保重身體啊！因為轉天氣的關係，我的鼻敏感又發作，每天都要包一大堆「雲吞」。最怕做直播的時候，忍不住打噴嚏就弊了。<br>天氣凍冰冰，最好安坐家中睇西甲，皇家馬德里對薩拉戈薩。對於皇馬主場繼續強勢全勝，我絕對投以百分百信任票。皇馬聯賽兩連勝，特別是上場作客華倫西亞，於卡卡、C朗均缺陣情況之下，依然贏3:2。希古恩和賓施馬一對箭頭，非常合拍，漸見火花，而希古恩更梅開二度。不過唯一令人不快，就是中堅比比的重傷，令他需要養傷半年，兼且提早收「咧」。<br>缺少了比比，雖然有加雷頂上，但他上陣機會不多之下，只能以潛質搭夠，防守上始終有隱憂。至於C朗因為之前對艾美利亞時，兩黃一紅停賽一場，所以今場刑滿復出。既然有C朗這位進攻重心壓陣，無論生波組織與及死球處理，都會有所增強。<br>至於3連敗的薩拉戈薩，每每對強隊時，即大敗收場，像之前1:6慘敗巴塞及1:4不敵西維爾。雖則大敗，不過勝在有能力破蛋，所以今場情況不遠矣！<br><br>貼士：<br>讓球主客和：星期六62皇家馬德里勝[-1]（1.67）<br><br>依雯nowSports主持<br>電郵：mailto:BPL@pccw.com</p></body></html>