<html><header><meta charset="utf-8"><title>寵物失蹤　愛子傷心阿呂$10000尋柴犬</title></header><body><h1>寵物失蹤　愛子傷心<br>阿呂$10000尋柴犬</h1><p>呂良偉年前飼養了年僅1歲的雄性日本柴犬「醒目」（Smart），其愛兒呂善揚與Smart更情如兄弟，但前晚阿呂帶Smart散步時，Smart疑被東西吸引而狂奔，最後不知所終，令阿呂的愛兒傷心欲絕。阿呂現以一萬元薄酬，希望有好心人幫他尋回愛犬。</p><p>現年52歲的呂良偉是公認的廿四孝爸爸，年前飼養了一隻年僅1歲的雄性日本柴犬「醒目」陪伴其7歲愛兒呂善揚，Smart和善揚情如手足，更不時帶Smart到寓所附近的海灘遊玩，連救生員和鄰居都熟悉Smart。<br>前晚11時許，阿呂如常到寓所附近放狗散步，由於Smart性情溫馴，非常跟從主人，阿呂平日和牠散步都不會為牠戴上狗帶，前晚阿呂與牠散步時，牠疑受其他物件吸引，即時轉身狂奔，雖然阿呂已即刻喝止，但Smart已跑得消失無蹤。</p><p>「阿仔係咁喊」</p><p>阿呂的兒子和太太楊小娟得知愛犬失蹤後傷心不已，阿呂即時揸車尋找，但找到凌晨3時多也不見牠，所以昨日阿呂即透過傳媒發動尋狗行動，希望讓Smart仔早日重回他們懷中。<br>阿呂昨日接受訪問時坦言Smart仔是他們至愛，前日天氣轉冷，Smart近日還有少少肚屙，令他們很擔憂，阿呂說：「我哋養咗佢一年，係全家人至愛，我個仔同佢仲玩得最埋，家阿仔最傷心，係咁喊要搵狗。」<br>阿呂續說：「Smart性格好乖好友善，唔會咬人o架。佢大約30、40磅，毛色係啡白色，尾後有少少白毛，平時同佢出街都會識返屋企，但今次唔知發生乜嘢事。我估計佢仲喺南灣道附近，如果有好心人見到Smart，希望佢哋聯絡我哋，我會薄酬一萬蚊答謝佢。」<br>撰文：林妃</p></body></html>