<html><header><meta charset="utf-8"><title>聖誕除夕大餐最後召集</title></header><body><h1>聖誕除夕大餐最後召集</h1><p>$548尖嘴海鮮Buffet送玉虎鮑<br><br>冬天海鮮最肥美，日航咖啡室聖誕自助晚餐就以時令澳洲海鮮作主打。回本必食一定是大堆頭的海鮮菜式，包括貴價item的芝士焗龍蝦。愛香口的弟弟可揀鐵板即烤阿拉斯加蟹腳、大頭蝦和羊扒；愛鮮味的爸爸就要試蛋白啤酒蒸紅蟹、清蒸海青斑；媽咪家姐應該會鍾意麪包蟹和鱈場蟹腳。12月24及25日食buffet，每人更送果皮蒸新西蘭玉虎鮑一客。</p><p>12月24日平安夜自助晚餐<br>6pm-8pm	成人$618<br>8:30pm-10:30pm	成人$718<br><br>12月25日聖誕日自助晚餐<br>6pm-8pm	成人$548<br>8:30pm-10:30pm	成人$648
</p><p>日航咖啡室（23134268）<br>尖沙嘴麼地道72號香港日航酒店1樓</p><p>$428旺角食威靈頓牛送龍蝦
</p><p>城景閣聖誕除夕自助晚餐以「閃亮Bling-bling」為主題，四周掛滿閃亮吊飾夠晒聖誕氣氛。自助晚餐回本item有港人至愛的海鮮如即開生蠔、松葉蟹腳等，其他推介還有威靈頓牛柳卷、車厘子鴨等。每人更有一客半隻芝士焗龍蝦送。難怪聖餐檔期一早爆滿，咁人氣一定要試，除夕晚仲有位，即book。</p><p>自助晚餐
</p><p>12月31日6:30pm-9:30pm<br>成人$428、小童$288</p><p>城景閣（27833287）<br>旺角窩打老道23號城景國際1樓</p><p>$418沙田燭光和牛扒餐<br></p><p>新界東居民唔想去市區逼，沙田麗豪酒店都有好選擇。意廊聖誕期間推出六道菜燭光晚餐。先有海蝦拼吞拿魚作頭盤，再有蜆肉甘笋湯和鵝肝鴨肉螺絲粉送上。主菜有和牛肉眼扒、香煎銀鱈魚和燒澳洲羊扒，三選一。最後更有烤火雞卷和意大利芝士餅作結。還有管弦樂演奏、芭蕾舞和魔術等表演伴食。</p><p>12月24、25日6pm-10pm<br>意式六道菜燭光晚餐成人$418</p><p>意廊（21321235）<br>沙田大涌橋路34-36號麗豪酒店地下</p><p>（Ken）</p></body></html>