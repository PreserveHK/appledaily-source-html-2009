<html><header><meta charset="utf-8"><title>聖誕前報佳音　日牌內衣二折起</title></header><body><h1>聖誕前報佳音　日牌內衣二折起</h1><p>香港的聖誕氣氛等於買買買，商家搵錢好時機，行街精豈敢期望有機會買平貨？難得聖誕檔期聽到兩間日牌內衣同期向各位女士「報佳音」，這邊廂Wacoal可愛版副線UneNanaCool全線三四折起，那邊廂主打日本火辣性感內衣樓上舖inducer賣大包二四折，呢支「開倉詩歌」，大家聽得過癮嗎？<br><br>記者：葉雪芯<br>攝影：陳盛臣<br>Model：CryzalTo@zmodel<br>Makeup&amp;Hair：Hilary.H@Colouryourfaces</p><p>樓上日系內衣$99套</p><p>商場、百貨公司每到年尾人頭湧湧，買乜都貴但又要置裝又要送聖誕禮物，避不開消費魔掌，但若然識得捐窿捐罅搵着數，咁又未必一定要行使錢如倒水這條宿命之路。內衣樓上店inducer間中搞開倉，今次偏偏揀聖誕黃金檔期來減價，志在殺出一條血路。對各位姊妹來講，總之有平嘢買就是好消息。在行之人一定知道，inducer平日專賣入口惹火日牌內衣，大部份走Shibuya109Style，款式勝在夠花巧，甚至可以襯DeepV外衣，露Bra都一樣不失禮；而且剪裁和杯形的Pushup效果都非常不俗，襯PartyDress最啱，整個Bodyline出番晒。平日原價賣接近$400一套依然大把捧場客，今次開倉就連最新季的貨都只賣$128一套，最平甚至跌價至$99一套，計落減到二四折，真是唔買呻笨！</p><p>Wacoal副線三折起</p><p>都說內衣是女士們的第二層皮膚，我明白總有女士們要求高，無牌子唔使旨意拎上手望一眼。呢期的開倉減價還有內衣界王牌日牌Wacoal的後生版副線UneNanaCool，賣質料賣口碑賣可愛款，從來未輸過，不用懷疑Quality。今次開倉的款式有波點亦有心心圖案，擺明攻少女心；實事求是就有不少淨色配小量花邊的保守款式；想玩輕熟女風格就有Lace和閃石配飾款。論價錢，對比樓上店稍稍高一點，不是一set過，而是胸圍襯褲分開計，不過都有三至四折，絕對抵買，而且勝在全線九間分店齊齊減，夠方便啦！
</p><p>開倉資料：</p><p>（i）inducer（28810802）<br>銅鑼灣利園山道27號3樓<br>（即日起至另行通知）</p><p>（u）UneNanaCool（25136910）<br>太古城中心302A號舖<br>（即日起至12月31日）</p></body></html>