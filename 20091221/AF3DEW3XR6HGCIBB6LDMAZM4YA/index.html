<html><header><meta charset="utf-8"><title>宣萱不滿戀情擺上枱</title></header><body><h1>宣萱不滿戀情擺上枱</h1><p>宣萱昨日到將軍澳出席寵物活動，不過新聞稿竟以她與外籍獸醫的戀情作招徠，她表示不想以戀情作宣傳，她說：「我拍拖唔介意公開，不過工作還工作，其實事前要同我講聲，呢啲係基本嘅尊重。」此外宣萱透露平安夜會與男友度過，又指男友已準備好聖誕禮物，她說：「佢話會畀驚喜我，仲話份禮物連佢自己都好鍾意，如果我唔鍾意佢就會收番，我就一早送咗畀佢啦。」</p><p>冇祝賀嘉良</p><p>對於早前羅嘉良再婚，問到宣萱看到他結婚，有否勾起她結婚的衝動？她說：「咁又唔會，家要睇清楚，啱先會一齊。」不過宣萱表示近日太忙，故沒有以短訊祝賀羅嘉良，她續說：「我都要講聲對唔住，因為太忙，喺呢度同佢講番啦，其實我哋都好少聯絡。」<br>採訪、攝影：李珮洳</p></body></html>