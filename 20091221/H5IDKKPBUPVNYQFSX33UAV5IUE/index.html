<html><header><meta charset="utf-8"><title>X'MAS派對　浮‧飾</title></header><body><h1>X'MAS派對　浮‧飾</h1><p>小記一直是誇張頭飾擁戴者，但卻未能有太多人欣賞……有時候，只是戴一個稍為誇張少少的頭飾，就要遭到身邊人士的白眼與取笑！說句公道話，誇張頭飾或（稍為誇張的）是一件很有用的styling工具，它可以令你減少整頭時間、襯衫時間之餘，同時又令你得到眾多的注目禮，基本上只有得益，並無損失！<br><br>記者︰吳美美<br>攝影︰陳陶鈞　Model︰Luise@Jamcast<br>Makeup︰Celia（http://hk.myblog.yahoo.com/willormakeup）<br>Hair︰ZapTag@Xenter</p><p>Steps</p><p>①首先，將大約在耳朵位置以下的頭髮，用髮夾夾鬈，鬈曲程度視乎自己喜好。</p><p>②在兩邊的劉海位置，各邊取起一束頭髮，擯成小辮子，請留意，若是瓜子面形，可取較多的髮束，若顴骨較高的，可取較少的髮束。</p><p>③最後，將髮尾位置的頭髮用梳削鬆，造成蓬鬆效果。</p><p>髮飾襯髮</p><p>補充以上所提到的，誇張頭飾可以節省平日出街整裝時間，因為你全身已經有了焦點，其餘的都可以走簡約為主，以凸顯髮飾但大時大節例外，平時已經省時間，無理由去X'masparty前都唔花些少心思準備o架！去Party小記依然推介利用誇張頭飾，但襯髮上就要有所不同，當然啦，小記亦都知，太過繁複嘅髮型都未為香港女士所接受，OK，今次就準備兩款簡易set頭方法，睇睇點整先最襯。</p><p>髮型師出髮飾</p><p>小記相信，誇張髮飾是可以在港hit起的，只要大家先要放棄歧視目光。現時，專賣誇張髮飾的地方並唔多，ER已經算是最早引入的店舖，反而，人手製作的開始漸漸蒲頭，例如，位於銅鑼灣地帶的TIMBEELOshop，全店都是賣奇形怪狀的衫褲襯飾，當中就有附設髮飾一欄，最吸引，就是黏有蝴蝶的髮飾，雖然細個但好搶眼！再數近期，就有星級髮型師Zap，自家設計的誇張髮飾，經小記驗證，質素唔錯，手工雖未達到細緻，但選擇頗多，選用的顏色亦易於襯衫。</p><p>Steps</p><p>①先將頭髮分成三束，由劉海開始，從上至下紮成三束辮。但記緊要拉鬆，不要束得太緊。</p><p>②再噴上造型噴霧。</p><p>③最後，將每束頭髮，逐條輕力地扭起，再逐部份以髮夾固定，放在側邊，形成傾斜效果。</p><p>（a）TIMBEELOshop（28034444）<br>銅鑼灣地帶1樓106號店<br><br>（b）ER（31880319）<br>尖沙嘴海運大廈OT264舖<br><br>（c）ZA.T http://hk.myblog.yahoo.com/za_t@ymail.com </p></body></html>