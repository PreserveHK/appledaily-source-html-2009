<html><header><meta charset="utf-8"><title>社工揭發淫風入侵校園中三女生援交　同學仔做馬伕</title></header><body><h1>社工揭發淫風入侵校園<br>中三女生援交　同學仔做馬伕</h1><p>【本報訊】少女援交風氣日盛，身邊同學甚至擔任馬伕從中抽水。有政黨調查發現，本港援交情況有普及化及地下化趨勢，接受訪問的20名少女中，約三分一為購買名牌下海。有社工指，少女為避免傳媒及警方放蛇，只得找舊客充當馬伕，介紹相熟朋友交易並抽佣，甚或由同學擔任小馬伕。有少男少女更利用網絡遊戲商討交易事宜，家長難以察覺。<br>記者：夏志禮</p><p>民建聯今年10月接觸了約20名16至28歲援交少女，發現約三分二少女因家中出現經濟困難急需金錢而援交，賺錢買名牌的則佔餘下的三分一。她們均曾受到不良遭遇，但因擔心會因援交被捕，不欲報警自投羅網，結果只有1人報警並成功指證犯罪者。</p><p>熟客介紹避警放蛇</p><p>負責調查的民建聯經濟發展事務副發言人陳仲翔指，援交問題近半年有普及化及地下化趨勢，「越來越多少女參與援交，佢哋怕傳媒同差人放蛇，咪叫熟客介紹朋友做新客，再畀佢抽番啲佣，個別學校近年都有學生做馬伕。」<br>循道衛理楊震社會服務處預防青少年援交計劃主任謝紀良則表示，據他了解，馬伕一般操控兩至三個援交少女，每次服務抽佣100至200元。除馬伕外，援交招徠手法層出不窮，「有人喺討論區話做出租女朋友或者parttime情人，每次畀番兩百蚊一個鐘陪食飯，慢慢都係會接客做性交易；三個月前有個案同我講，話佢喺網絡遊戲接客，家咁多中小學生玩，真係防不勝防。」</p><p>只想搵快錢去炫耀</p><p>有不願透露姓名的駐校社工指，學生馬伕於個別學校已成公開秘密，「上年試過有個中二仔同我講，話經同班同學介紹，trade（交易）過一個高一班嘅女仔，你諗吓兩個都係得13、14歲，真係唔到你唔驚！」<br>研究援交文化的理工大學應用社會科學系講師崔日雄則指，學生多為追求刺激及賺快錢而做馬伕，「唔係話真係缺錢，只係想快啲搵錢去炫耀，有啲心裏面仲認為自己係幫朋友接客賺錢。」假期前夕少女援交機會較平日高，呼籲家長注意子女有否異樣，盡快尋求協助。</p><p>要留意子女用CC等術語</p><p>【本報訊】要察覺子女有否參與援交，家長除留意子女是否經常外出、打扮變得冶艷外，亦應留意子女有否使用各種「援交術語」。社工謝紀良表示，為免家長發現正商討交易事宜，援交少女在MSN、SMS及討論區均會使用諸如CC（私鐘妹）、ML（做愛）、1Q（一次性交）等詞作掩飾，「見阿媽經過，咪効MSN打句PAW，Parentsarewatching嘛！」</p><p>經常說換男友是徵兆</p><p>援交術語還包括Nodom（不用安全套）、BM（身體按摩）、WK（濕吻）及KY（潤滑劑）等，謝紀良指若家長發現類似字眼於子女手機及電腦出現，便應留意他們日常生活有否出現異樣，此外，與家人關係疏離、擁有不明來歷名貴物品、經常表示轉換男朋友等均屬少女從事援交的徵兆，家長應加以注意。</p></body></html>