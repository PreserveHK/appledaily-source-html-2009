<html><header><meta charset="utf-8"><title>Day2達人狂送禮：估歌仔　送你iPhone喇叭</title></header><body><h1>Day2達人狂送禮：<br>估歌仔　送你iPhone喇叭</h1><p>iPhone除咗係電話、遊戲機之外，仲越來越多人當佢係部唱機，有咁多iPhoneSpeaker就係證據！新出嘅RevoIKON及DominoD2除咗好聲之外，仲首創同時聽埋全世界一萬多個網上電台，想拎返去聽真啲，就要答啱以下問題，再第一時間Fax返嚟就有機會獲得。<br><br>記者：許福合<br>攝影：黃子偉<br>Model：Elise@PureModels</p><p>頭獎：IKON（價值$2,980）名額：3名<br>二獎：DominoD2（價值$1,680）名額：4名<br>總值：$15,660</p><p>入得耳</p><p>巿面上iPhone喇叭眾多，但講功能，新出嘅IKON係數一數二，聽歌當然唔少得，輕輕一按，插座就會彈出，可使用iPhone或iPod，播放當中嘅歌曲，而聽歌途中當然唔少得可叉電，咁就方便好多。iPhone可Touch芒，IKON亦有個TouchScreen，3.5"彩色屏幕，功能直接篤，聽歌時可在屏幕上點播或跳歌，音色幾有驚喜，尤其對舞台或Live演繹嘅歌曲，憑30W數碼擴音器，音域廣闊得來又夠平均，相當入得耳。</p><p>收聽數碼電台
</p><p>淨聽iPhone內嘅歌，唔夠喉？IKON其實仲有好多嘢聽！首先，可拉支天線出來，收聽FM廣播，而且仲可預先設定20個頻道，另外，IKON本身可經WiFi或LAN上網，接收全球超過11,000個DAB及DAB+網上電台。除咗數碼電台，用家更可使用Last.fm服務，從當中500萬首歌曲庫揀選歌曲播放，咁就經常都可有新歌聽喇！
</p><p>IKONProfile
</p><p>屏幕：3.5吋TFT<br>網絡：WiFi、LAN<br>插座：iPhone、iPod<br>功能：DAB、DAB+數碼電台、FM電台、Last.fm<br>體積：207×345×123mm<br>查詢：LeaderRadio（23953913）</p><p>DominoD2復古Look
</p><p>除咗IKON外，Revo同期仲有款DominoD2，同樣適用於iPhone及iPod，外形有啲似舊唱機，復古味濃，而且仲有黑同白色可以揀。功能方面，同IKON相差無幾，同樣可接收FM及數碼電台，Last.fm照樣可以聽到。</p><p>遊戲篇</p><p>想拎IKON及DominoD2返去試吓聲，記得立即填妥以下問題，再Fax返嚟畀我哋喇！</p><p>問題：
</p><p>1.IKON使用幾吋的屏幕？<br>A2	<br>B3	<br>C3.5<br><br>2.IKON可以預設多少個頻道？<br>A10	<br>B20	<br>C30<br><br>3.DominoD2有那種顏色的機身？<br>A黑及白	<br>B紅及黃	<br>C藍及綠</p><p>考眼光：</p><p>試估下iPhone內正在聽緊咩歌？<br><br>提示：第一句歌詞「誰能用毅力便換來感情」</p><p>參加辦法</p><p>1.參加者須將答案填妥在參加表格內，並聯同個人資料＊，傳真至27420542/23075869，即有機會獲獎。<br><br>2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br><br>3.答中所有問題而又最早傳真**的頭3名參加者各得到RevoIKON一部，4至7名參者可獲DominoD2一部。<br><br>4.如沒有參加者答中全部問題，則以答中最多問題及傳真時間＊＊最早者可獲獎。<br><br>5.得獎者將有專人通知。<br><br>6.為公平起見，《蘋果日報》及LeaderRadio員工、家屬不得參加是次遊戲。<br><br>7.《蘋果日報》對賽果保留最終決定權，參加者不得異議。<br><br>8.所有獎品之保養由獎品供應商負責，《蘋果日報》概不負責。<br><br>＊參加表格上之姓名須與身份證相同，否則將被取消資格。<br><br>＊＊以本報傳真機所顯示的時間為準。<br><br>‧必須憑報紙上的參加表格才可以參加遊戲。</p></body></html>