<html><header><meta charset="utf-8"><title>扮大牌遲到Fans尖叫傅穎搶風頭激走Stephy</title></header><body><h1>扮大牌遲到Fans尖叫<br>傅穎搶風頭激走Stephy</h1><p>鄧麗欣和傅穎一向有心病，昨日兩人同場，扮大牌遲到的傅穎一出即搶風頭，惹來Stephy不滿黑面，被邀合照時，Stephy更憤而離場。傅穎就一於懶理，表示「睇唔到」，更說不介意合照。</p><p>鐘錶美女胡敏珊自家品牌Chouette昨日在中環開設首間旗艦店，男友龐維仁撐場，AmandaStrang親手做了120個法式杏仁餅macaroon，好友陳嘉容、劉心悠等撐場，令胡敏珊感動得眼濕濕。</p><p>Stephy火速離場</p><p>鄧麗欣和傅穎一對宿敵都有到賀，Stephy和小肥先到場，兩人和大部份嘉賓影大合照時，傅穎和劉心悠才姍姍來遲，傅穎fans大聲尖叫，正在拍照的Stephy立時面黑，拍完大合照後，兩人一個左一個右，涇渭分明各自影單人照，有人提出兩人合照，Stephy即時「吓」了一聲，二話不說即連訪問也不做，離場走人。<br>問傅穎Stephy避開她，她說：「唔覺喎，睇唔到，我專心影相，因為我係最遲嚟，係工作人員叫我遲啲先落車，我唔介意影合照o架。」她謂工作碰頭，不會覺得尷尬，問可是遲到風頭太搶，招致Stephy不滿？她說：「假設性嘅問題，唔答。」Stephy不夠大方？傅穎即硬生生轉話題：「今日啲錶嘅設計好大方，我好鍾意呢個品牌。」</p><p>傅穎願主動合照</p><p>傅穎隨即又被問到會否主動與Stephy合照？她暗示只會順應要求，她說：「如果大家要求，我會主動。」兩人還有否聯絡？她又急轉話題：「少囉，其實我都想設計情侶錶。」<br>此外，劉心悠透露活動前在salon見過Stephy和傅穎，但不知雙方發生甚麼事，但樂做和事佬說：「我見唔到，唔知點處理，我下次企喺中間，拉攏佢哋合照囉！」<br>採訪、攝影：LawWaiMan</p></body></html>