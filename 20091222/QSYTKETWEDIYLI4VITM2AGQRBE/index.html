<html><header><meta charset="utf-8"><title>窩輪搏擊：兗煤彈力強　吼18008 - 俊樺</title></header><body><h1>窩輪搏擊：兗煤彈力強　吼18008 - 俊樺</h1><p>花旗股市上禮拜五回升，噚日日股同A股都靠穩，但係港股就冇厘神氣，淡友再踩多腳，恒指又唔見227點，不過成交就好奀，唔夠500億元，股民好似提早放晒假，完全冇入市意欲。<br>恒指21000關失守，淡友佔明顯優勢，下禮拜一拍地，睇吓好友會唔會借勢反攻。<br>兗煤C輪18008：兗煤（1171）昨收15.76元，股價先後跌穿10日同20日線，不過噚日嘅反彈好有力，有機上試前高位17.20元，可以諗吓隻C輪18008。<br>隻輪現價24.8仙，2010年3月25日到期，行使價14.88元，溢價10.1%，引伸波幅64.6%，有效槓桿4倍，正股升上17.20元，18008有近4成升幅，正股跌穿15元，就沽咗隻輪止蝕。<br>俊樺</p></body></html>