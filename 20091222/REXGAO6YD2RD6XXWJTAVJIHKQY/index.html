<html><header><meta charset="utf-8"><title>求驗客手記：開派對出洋相　費Sir又俾人掟 - 求驗客</title></header><body><h1>求驗客手記：開派對出洋相　費Sir又俾人掟 - 求驗客</h1><p>聖誕節係一個普天同慶嘅日子，雖然英超有聖誕快車期，但亦有球會為球員在賽期前開party，齊齊慶祝兼減壓，曼聯日前就舉行派對。不過，開心之餘就發生費格遜中招事件，據知情人事講，費Sir喺派對興高采烈期間，俾一位球員用餡批掟中面部，喺眾人面前出洋相；至於呢位咁沙膽嘅「兇手」係邊個，事後都仍然查唔到，所以費Sir想事後「處分」都唔得。其實，費Sir面部中招已經唔係第1次，早年喺曼聯對阿仙奴賽事，就試過兩軍球員喺通道發生爭執時，有阿仙奴球員攞薄餅掟中佢，但今次俾自己人掟，唔通嗰位球員同費Sir有過節？</p></body></html>