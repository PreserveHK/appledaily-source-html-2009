<html><header><meta charset="utf-8"><title>夠Car事	聖誕送禮三之二：送汽車服務總值逾7萬	</title></header><body><h1>夠Car事	聖誕送禮三之二：<br>送汽車服務總值逾7萬	</h1><p>《夠Car事》送大禮又點會忽略一眾車主，今日送出嘅禮物，就主打汽車服務，獎品總值超過七萬元！包括免費特級車廂空氣淨化及二手車驗車服務。唔係車主都一樣有份，一日免費澳門租車服務，仲包埋你食自助晚餐。有玩，有食，架車又醒神，呢個聖誕點會唔開心。<br><br>記者：趙慧敏<br>攝影：王文忠<br>Model：Norain@PureModels</p><p>豐田/凌志車主專享</p><p>皇冠汽車今次送出嘅服務最大手筆，總值超過六萬，如果你係豐田或凌志嘅車主，就千祈唔好錯過啦。大時大節陸續嚟，出去玩部車都當然要醒神，車身靚仔、內櫳乾淨至啱數，今次皇冠汽車就送出每項價值$300起嘅特級車廂淨化服務，以活性氧能，清除車廂內嘅細菌及微粒，分解異味，確保車廂清潔。而驗車服務就專門針對二手車，如果你最近買咗豐田或凌志嘅二手私家車，就有機會得到每項價值$1,500及$2,500嘅「安全檢查服務」，專業技術員會幫你嘅愛車由外至內，包括風格、皮帶、冷氣甚至車底懸掛系統，都一次過檢查清楚，等你可以放心揸住架車周圍玩。</p><p>得獎辦法<br>免費「特級車廂空氣淨化服務」（名額50個）<br></p><p>‧	豐田或凌志私家車車主，可攜同此券到任何一間豐田或凌志機械維修中心，均可免費享用「特級車廂空氣淨化服務」乙次，先到先得，送完即止。<br>‧	享用此服務時必須出示此券正本。<br>‧	有效日期：即日起至09年12月31日。<br>‧	此券不能兌換現金，影印本、損毀或經修改均屬無效。<br>‧	如有任何爭議，皇冠汽車有限公司保留一切最終決定權。<br><br>‧必須憑報紙上的印花才可以享有優惠。</p><p>免費「安全檢查服務」（名額20個）
</p><p>‧	豐田或凌志二手私家車車主，於二手購買日起兩個月內，可享免費「安全檢查服務」乙次，先到先得，送完即止。<br>‧	必須致電預約登記方可享用此服務。<br>	預約電話：豐田（28804101）/凌志（28804130）<br>‧	須於預約服務當日出示車輛登記文件。<br>‧	預約日期：即日起至09年12月31日。<br>‧	如有任何爭議，皇冠汽車有限公司保留一切最終決定權。</p><p>捷信幫你換機油</p><p>講到汽車服務，梗係唔止咁簡單，座駕保養亦相當重要，定期換吓機油唔少得。捷信汽車維修站就送出三份每項價值$688-$988嘅機油更換套餐，包括更換MM合成機油及機油隔（連工包料），及免費15點安全檢查，仲包埋洗車吸塵，點會唔吸引？另外仲有五份每項價值$400-$550嘅車廂除臭及淨化處理，幫你架車殺菌、消毒同空氣淨化。技師會將臭氧由導管送到車廂，啟動冷氣機及內循環系統，將臭氧送到車廂每一角落。</p><p>a.機油更換套餐（名額3個）<br>b.車廂臭氧除臭及淨化（名額5個）<br><br>得獎辦法</p><p>‧參加者須列明選取獎品之組別（a或b），連同姓名、身份證號碼頭三個數字及聯絡電話，電郵至mailto:appledailycar@gmail.com。每人限參加一次，先到先得。<br><br>‧參加時間：12月23日早上10時至晚上10時，過早或逾時之郵件作廢。得獎者將有專人通知。<br><br>‧如有任何爭議，《蘋果日報》及獎品贊助商保留最終決定權。</p><p>揸車遊澳門
</p><p>你仲未晉身車主行列？一樣受埋你玩。澳門AVIS聯同FogoSambaBrazilianSteakhouse送出兩個特別獎，得獎者可獲澳門AVIS租車服務一日（SMART或六座位KIA），當晚更可在威尼斯人度假村酒店內嘅FogoSamba享受巴西燒烤美食，總值$3,081，拍住拖去澳門過節就最啱。</p><p>澳門租車服務一日連兩位威尼斯人度假村巴西燒烤晚餐。（名額2個）<br><br>得獎辦法</p><p>‧參加者須連同姓名、身份證號碼頭三個數字及聯絡電話，並指明選取之車款（SMART或KIA）電郵至mailto:avis@avis.com.mo，先到先得。<br><br>‧參加時間：12月23日早上10時至晚上10時，過早或逾時之郵件作廢。得獎者將有專人通知。<br><br>‧如有任何爭議，AVIS保留一切最終決定權。</p></body></html>