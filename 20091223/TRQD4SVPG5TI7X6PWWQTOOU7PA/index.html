<html><header><meta charset="utf-8"><title>聖誕送禮　三之二：總值萬五元免費餐　2010任食和牛</title></header><body><h1>聖誕送禮　三之二：<br>總值萬五元免費餐　2010任食和牛</h1><p>2009快將過去，仲諗緊荷包使唔使「留前鬥後」，免得玩完除夕，一月要慳住慳住？《蘋果》今日繼續送禮，請你到沙田麗豪酒店三間餐廳免費食大餐，鵝肝和牛buffet、意大利晚餐、泰越菜任點任食，等你09年尾盡情消費無後顧之憂！<br><br>記者：趙志雄<br>攝影：譚盈傑<br>Model：DebbyTsang@PureModels</p><p>燒鵝肝牛柳
</p><p>鵝肝要趁熱吃，油甘豐腴；美國牛柳輕煎再焗，鎖緊肉汁。</p><p>濠餐廳大啖鵝肝美牛　$371.8自助餐×16位</p><p>沙田麗豪酒店的濠餐廳，平日晚餐價約三百多元，跟其他酒店相同價錢比較，餐廳額外多了泳池邊露天位置，有專人即叫即烤串燒美食，包括燒羊扒、扇貝、鮮魷魚筒等。至於室內buffet枱，海鮮凍盤如雪場蟹腳、翡翠螺、青口，以及刺身壽司等港人至愛自然少不得。最回本菜莫過於波士頓龍蝦、澳洲和牛和法國鵝肝。推介是鵝肝牛柳，採用美國牛，只加鹽、胡椒粒，外層煎熟後放入焗爐焗熟，再配輕煎後的肥美鵝肝，簡單但夠原汁原味。要吃複雜手工，推介香燒海膽焗龍蝦，用洋葱、白菌、雜椒炒香龍蝦肉，再將蝦肉重新釀入蝦殼，將海膽放面加芝士焗，鮮味重油香。自助晚餐原價每位$338<br>
</p><p>蒜片和牛</p><p>選用澳洲和牛肉眼扒，肉質煙韌多肉汁，伴蒜汁吃，濃濃惹味肉香。</p><p>香燒海膽焗龍蝦
</p><p>龍蝦先拆肉，用洋葱、白菌等炒香，再釀入蝦殼加海膽、芝士再焗，蝦肉充滿芝士香。</p><p>野菌龍蝦凍批
</p><p>龍蝦、蜆肉混好打至起膠，再烚好、冷凍。入口彈牙有鮮味。</p><p>濠餐廳（21321040）<br>沙田大涌橋路34-36號麗豪酒店3樓</p><p>河夢食大虎蝦　$283.8晚餐×12位</p><p>酒店地下的河夢主打泰國、越南菜任點任食。以為菜式會偏辣，實情叫中辣都還可以接受，例如虎蝦火鍋，其冬蔭功湯底少辣中酸味較突出，易入口。師傅說湯用上雞肉、豬骨、大頭蝦熬製，加上冬蔭功基本材料如香茅、藍薑、檸檬葉等。火鍋海鮮配料非常豐富，有大大隻虎蝦、魚滑、蜆、青口、蟹和美國牛肉。餐廳送出任點任食晚餐，除火鍋，推介小菜有魚翅糯米釀雞翼，先蒸好糯米，再跟泰國臘腸、蝦米釀入雞翼，再炸，咬下香口有層次感。任點任食晚餐原價每位$258</p><p>泰式咖喱炒蟹</p><p>大大隻越南肉蟹啖啖肉，沾雞蛋花奶汁吊味富甘香。</p><p>魚翅糯米釀雞翼</p><p>炸好的雞翼中是糯米、泰國臘腸、蝦米，慢嚐米飯便吃到淡淡魚翅味。</p><p>泰越海鮮火鍋
</p><p>湯底是冬蔭功，有虎蝦、魚滑、蜆，酸中帶少辣，易入口暖身。</p><p>河夢（21321151）<br>沙田麗豪酒店地下</p><p>意廊慢嘆龍蝦晚餐　$316.8×12位</p><p>酒店地下的意廊主打意大利菜，而其送出的餐券包括一套二人晚餐，頭盤有意大利菜湯和沙律，主菜焗芝士龍蝦可選配牛柳或龍脷柳。龍蝦切半下胡椒、鹽、麪粉，煎香至金黃色，非常脆口。建議配龍脷柳可跟香草檸檬牛油汁。牛柳則可跟檸檬汁，是意大利人吃法，可吊出肉味。餐廳晚餐時間一向有liveband伴奏，樂聲中慢慢嘆。三道菜晚餐原價每位$288</p><p>芝士白汁焗龍蝦配龍脷柳
</p><p>龍脷柳質地滑身，輕煎後跟香草檸檬牛油汁吃尤其鮮美。</p><p>牛油梨蘋果沙律配香煎海中蝦</p><p>改用牛油梨代替西芹，味道較溫和，酸甜開胃。</p><p>意大利菜湯</p><p>把巴馬芝士加入菜湯，再下蜆殼粉，稠而濃，蔬菜新鮮。</p><p>意廊（21321235）<br>沙田麗豪酒店地下　</p><p>麗豪酒店大餐送出方法</p><p>答中以下問題，將答案、姓名、聯絡電話、身份證頭4個號碼，連同回郵信封寄往：沙田大涌橋路34-36號麗豪酒店市場傳訊部收，信封面請註明「《蘋果日報》麗豪酒店飲食券換領」，便有機會得到二人餐券一套。此優惠不設指定餐廳，只會隨機送出飲食券。先到先得，送完即止。得獎者須按指定日期，由2010年1月3日至2月11日享用優惠。</p><p>問：是次送禮活動，麗豪酒店有多少間餐廳參與？<br><br>條款及細則</p><p>必須憑報紙上的表格才可參加，影印本或網上列印本無效。<br><br>必須預先訂座及於入座時出示換領券。<br><br>麗豪酒店保留以上優惠最終之決定權，如有任何爭議，《蘋果日報》概不負責。<br><br>註：麗豪所有送出套餐之價錢已包括加一服務費</p><p>送纜車上山試酒套票　$209×10位</p><p>聖誕想遠離繁囂，不如去昂坪。昂坪膳坊聖誕新年推出套票，有趣在原本中式餐廳用燒味煮法烹火雞，又有香檳叉燒拼煙鴨胸和歐式葡萄熱酒試飲。今日《蘋果》送出10張套票，包括纜車來回票、昂坪影院戲票，以及昂坪聖誕酒會免費試飲紅白酒共3杯。</p><p>昂坪膳坊（22593918）<br>大嶼山昂坪市集3-4號舖</p><p>昂坪360纜車聖誕酒會套票送出方法</p><p>答中以下問題並填妥表格，於今日11時起至下午5時止，傳真至：27420542，便有機會得到「《昂坪360纜車+聖誕酒會套票換領」一套兩張。名額五個，先到先得，送完即止。得獎者將有專人通知，並須於2009年12月28日或之前享用聖誕套票。</p><p>問：昂坪360送出多少張纜車酒會套票？<br><br>條款及細則</p><p>必須憑報紙上的表格才可參加，影印本或網上列印本無效。昂坪360保留以上優惠之最終決定權，如有任何爭議，《蘋果日報》概不負責。</p></body></html>