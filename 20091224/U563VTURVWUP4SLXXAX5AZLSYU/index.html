<html><header><meta charset="utf-8"><title>街頭飛Bra升溫應節</title></header><body><h1>街頭飛Bra升溫應節</h1><p>真心覺得香港還有聖誕節的，只係被各大商場騎劫了，不似紐約街頭街尾，洋溢着濃厚聖誕氣氛，行出屋企門口，整個neighborhood都是一片閃令令，誰說美國人不重視聖誕？歐洲味濃的紐約可能是例外，滿街都是聖誕市集，七彩燈飾閃爆眼球，各大boutique落重本整靚櫥窗，仲出動到脫衣女模，為風雪中的聖誕升溫。<br><br>記者、攝影：吳允冲　<br>鳴謝：美國大陸航空</p><p>剝衫贈興</p><p>過聖誕，點解唔去北歐去紐約？勝在人山人海，特別有氣氛，但要睇聖誕裝飾，都係去第五街才夠璀璨，間間名店都有咁閃得咁閃，Cartier專門店更包裝成聖誕禮物呢。但再大陣仗的裝置，也不及人肉吸引收視。有boutique為了吸引顧客，竟然出動女模在櫥窗中換衫，大街大巷話脫就脫，飛bra走奶賀聖誕，一群餓男眼球盯着性感女模，就連女士們也睇到入晒神。不過聖誕焦點，是隔兩條街的RockefellerCentre上，那棵人人都爭住睇的聖誕樹。這棵從民居中搜來的TheOne，高72呎，樹上掛滿三萬多盞七彩閃燈，樹頂星星更鑲了25,000粒Swarovski水晶，離遠睇都好燦眼！今年聖誕樹的亮燈儀式，更有拉丁歌后Shakira撐場，難怪雖落雨，人潮仍不散！</p><p>經典火車騷</p><p>在香港過聖誕，一班朋友會打麻雀、鬥地主，但NewYorker必做的係睇火車騷和溜冰。火車騷其實是模型小火車在聖誕燈飾和樹中行走，遠至TheBronx的植物園，近至GrandCentral火車站都有。冬日限定的溜冰場則到處皆是，中央公園、RockefellerCentre都有，但最有氣氛的必數BryantPark，周圍佈滿裝飾，人氣鼎盛；旁邊有Christmasfair，走在其中，一杯hotapplecider，一塊brownie，仲邊使食火雞聖誕大餐？</p><p>BryantPark<br>交通：乘地鐵B、D、F、V線至42街BryantPark</p><p>紐約年宵魅力</p><p>紐約的公園一到十二月便變身成為聖誕市集，最有人氣的在UnionSquare。市集一般由十二月開到一月頭，乜都有得賣，3個聖誕樹吊飾約售$130，稍貴但手工精緻，還有手做朱古力、曲奇餅。若購物慾持續高漲，去世界最大的百貨公司Macy's，佢每年斥巨資打造精緻櫥窗，成為NewYorker每年話題；八樓仲落重本建夢幻Santaland，大量閃燈、啤啤熊和聖誕老人咁，連我這個「獨男」，也被感染。</p><p>UnionSquare<br>交通：乘地鐵至4街UnionSquare<br><br>Macy's<br>地址：151West34thStreet</p><p>X'masinNewYork</p><p>溫韾提示：遊中央公園時，打646-862-0997，有SarahJessicaParker等明星親口介紹公園內的景點。</p><p>TravelMemo
</p><p>持特區護照或BNO必須簽證。查詢：25239011（美國駐港領事館）<br><br>乘美國大陸航空來回香港紐約，票價$7,740起。電話：31985777（美國大陸航空）<br><br>1美元約兌7.75港元（文中價錢已折算港元）<br><br>120V，兩圓腳插座</p><p>美國<br><br>紐約<br><br>下周有雨，1-7℃</p></body></html>