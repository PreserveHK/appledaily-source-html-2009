<html><header><meta charset="utf-8"><title>隔牆有耳：版權傾唔掂TVB要改配樂 - 李八方</title></header><body><h1>隔牆有耳：版權傾唔掂TVB要改配樂 - 李八方</h1><p>無綫電視最近因為音樂版權問題好頭痕，四大國際唱片公司環球、華納、Sony同EMI組成嘅「香港音像聯盟（HKRIA）」大加音樂版權稅，惹嚟無綫不滿，雙方最終要法庭見。原來呢件事牽連甚廣，事關無綫唔少節目所用嘅配樂，版權屬於呢四大國際唱片公司擁有，如果呢幾日無新發展，好多節目要喺元旦起改配樂。<br>新聞部都係重災區之一，據聞《晨早新聞》、《交易廣場》以至《星期二檔案》等財經、時事節目片頭都用咗聯盟有版權嘅音樂，如無意外需要喺2010年開始改用本地創作音樂；至於大家最熟悉嘅新聞報道「嘟嘟嘟嘟」片頭配樂，因版權非聯盟擁有，可以照用如儀。</p></body></html>