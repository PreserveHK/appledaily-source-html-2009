<html><header><meta charset="utf-8"><title>吊威吔大髀痛周秀娜美人魚升胸誘哈林</title></header><body><h1>吊威吔大髀痛<br>周秀娜美人魚升胸誘哈林</h1><p>周秀娜（Chrissie）前晚化身性感美人魚，為庾澄慶（哈林）的演唱會拍攝片段。穿上金色比堅尼的Chrissie大騷驕人上圍，她更透露將在演唱會上與哈林共舞。</p><p>周秀娜前晚到西貢，為「庾澄慶無底深愛巡迴演唱會」拍攝片段，Chrissie以美人魚造型示人，穿上金色比堅尼的她谷胸上陣，32D咪咪表露無遺。Chrissie更要穿上美人魚服飾，吊威吔離地20呎，同時又要做出於海中暢泳的動作，她表示之前都試過吊威吔，故此不太擔心。</p><p>獻唱怕失禮</p><p>Chrissie說：「以前睇啲關於美人魚嘅古仔都好浪漫，但我就發夢自己變咗條魚，同埋今日着呢件衫都幾辛苦，因為整到大髀好痛。」<br>在哈林下月的演唱會上，Chrissie將與哈林共舞，問是否表演辣身舞？她說：「我只可以講個古仔話我暗戀哈林，鍾意佢嘅程度仲要放棄埋條魚尾，當晚我會同今日嘅造型一樣咁靚，同埋跳接觸舞。」不過她表示在演唱會上不會獻醜開金口，雖然她有練習唱歌，但仍未有信心表演。<br>Chrissie說：「我知哈林係海豚音，但我嘅技巧都未到家，加上哈林唱歌咁勁，今次我都係負責聽佢唱歌，費事自己唱獻醜。」她又指從來沒有想過當歌手及出唱片。</p><p>晒男友溫柔</p><p>對於崔建邦涉嫌毆打女友鄺敏慧一事，Chrissie表示遇到的男士都有紳士風度，男朋友對她更十分溫柔，當問到有否在分手時遭男友死纏？她笑說：「咁又冇呀，因為通常係我俾人飛，今次演唱會我就會死纏住哈林。」<br>此外，Chrissie昨日以噴血谷胸大露背現身灣仔電玩展，對於被Lavina暗寸騙fans錢，她說：「多謝佢哋嘅偉論，不如我送我首新歌《龍鱗》畀佢哋，我乜鱗都唔要，只係想要《龍鱗》，畀心機唱好自己啲歌。」<br>採訪：藍文浩<br>攝影：葉君海</p></body></html>