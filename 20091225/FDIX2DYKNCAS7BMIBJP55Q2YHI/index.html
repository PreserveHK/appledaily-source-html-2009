<html><header><meta charset="utf-8"><title>達人狂送禮Day5：薄身DC高清攝錄</title></header><body><h1>達人狂送禮Day5：薄身DC高清攝錄</h1><p>今日聖誕節，大家一定會出去飲飲食食玩餐飽，其間總有一樣嘢要做吓嘅，就係影相喇！今日達人狂送禮最後一天，會送出CasioEX-FS10、EX-H10及EX-FC100，記得唔好執輸！<br><br>文：崔伯麟　<br>攝影：王文忠<br>Model：Norain@PureModels
</p><p>頭獎：EX-FS10（價值$3,580）<br>名額：1名<br><br>二獎：EX-H10（價值$2,980）<br>名額：2名<br><br>三獎：EX-FC100（價值$2,980）<br>名額：2名<br><br>總值：$15,500</p><p>極速卡片機</p><p>DC相機最緊要係出街可以隨身攜帶，CasioEX-FS10就實無問題，因為佢同卡片盒差唔多大小，厚度僅16.3mm，可以放喺衫袋隨時拎出嚟影相。FS10雖然纖薄，但就有910萬像素，仲可以極速拍攝600萬像相片，每秒最多可以拍30張相，就算係跳住舞嘅一連串動作都可以拍低晒，之後可以逐格睇番。除咗拍片快外，EX-FS10仲可以拍攝1,280×720高清AVI影片，而且拍片一樣可以極速，降低影片解像度更可以超高速1,000fps拍片，播放時會變成超慢動作，就算烏蠅飛過都拍得一清二楚。</p><p>FS10Profile</p><p>有效像素：910萬像素CMOS<br>光學變焦：3倍　<br>屏幕：2.5吋LCD<br>功能：高清影片攝錄、超高速1,000fps拍片、每秒拍攝30張相片<br>體積：97.1×59.4×16.3mm　<br>重量：121g<br>查詢：捷成洋行（29262300）</p><p>10倍光學變焦</p><p>想要影吓燈飾，可以選擇呢部有10倍光學變焦24mm廣角鏡嘅CasioEX-H10，影高聳的燈飾夠Wide，仲可以Zoom到好近，而且佢有「風景美化模式」，配合EXILIMengine4.0令景象更加靚，就算影景時太大霧都可以自動執到清！加上美顏模式，影出來皮膚又滑又白，好過做Facial，女仔最啱！</p><p>5倍變焦極速拍</p><p>同門EX-FC100跟FS10一樣有齊全部極速拍攝功能，不過FC100就有5倍光學變焦，可以Zoom遠啲，不過機身亦相對會大一點。</p><p>遊戲篇</p><p>想拎走FS10、H10或FC100返去影靚相，記得立即填妥以下問題，再Fax返嚟畀我哋喇！</p><p>問答題</p><p>1.FS10有幾倍光學變焦？<br>A.3	<br>B.7	<br>C.10<br><br>2.FS10每秒最多拍攝幾多張相？<br>A.10	<br>B.20	<br>C.30<br><br>3.H10有幾倍光學變焦？<br>A.3	<br>B.7	<br>C.10</p><p>考觀察力</p><p>睇完介紹，記得仲要上網睇埋影片，片段中會試影一個聖誕老人公仔，究竟當時相機使用那個快門同光圈拍攝呢？</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br><br>2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br><br>3.答中所有問題而又最早傳真**的頭1名參加者可得CasioEX-FS10一部，第2-3名可得到EX-H10，而第4-5名可獲得EX-FC100。<br><br>4.如沒有參加者答中全部問題，則以答中最多問題及傳真時間**最早者可獲獎。<br><br>5.得獎者將有專人通知。<br><br>6.為公平起見，《蘋果日報》及捷成洋行員工、家屬不得參加是次遊戲。<br><br>7.《蘋果日報》對賽果保留最終決定權，參加者不得異議。<br><br>8.所有獎品之保養由獎品供應商負責，《蘋果日報》概不負責。<br><br>*	參加表格上之姓名須與身份證相同，否則將被取消資格。<br><br>**	以本報傳真機所顯示的時		間為準。<br><br>‧必須憑報紙上的參加表格才可以參加遊戲。</p></body></html>