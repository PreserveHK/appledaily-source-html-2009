<html><header><meta charset="utf-8"><title>隔牆有耳：甘乃威有忠實fans力撐 - 李八方</title></header><body><h1>隔牆有耳：甘乃威有忠實fans力撐 - 李八方</h1><p>雖然甘乃威向前助理王麗珠表示好感失敗，更加惹嚟是非纏身，但始終有一班人對甘威不離不棄，好感從未減少過；就係一班投資失利嘅雷曼投資者。</p><p>為雷曼苦主奔走</p><p>署名「一群不幸的所謂『經驗投資者』」噚日去信立法會，公開向甘威表示好感，力撐甘威雖然受到私事困擾，但仍然對苦主情況極度上心，繼續為佢哋四出奔走約見高官，大讚甘威陪佢哋捱過艱苦日子，又為佢哋疏導情緒。甘威當然開解為情所困嘅王麗珠，睇嚟甘威都算係半個情緒專家。<br>呢群苦主唔單止公然向甘威表示好感，仲對佢愛得不能自拔，話如果呢位極受市民愛戴嘅議員被罷免，其他議員即係與民為敵，既對甘威唔公平，亦係對苦主一大打擊，因為苦主以後仲需要甘威陪佢哋討公道，呼籲議員千祈咪踢走甘威。<br>雷曼苦主寵愛不減，甘威似乎逐漸走出陰霾，繼續做個勤力議員，冬至嗰日約咗渠務署官員傾上環雨水抽水站運作。</p></body></html>