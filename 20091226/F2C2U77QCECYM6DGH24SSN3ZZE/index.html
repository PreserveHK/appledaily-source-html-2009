<html><header><meta charset="utf-8"><title>AV物誌：JVC攝錄機　好色之選</title></header><body><h1>AV物誌：JVC攝錄機　好色之選</h1><p>相機同攝錄機已好難分得清，不過若然你堅持追求質素，要純正血統嘅攝錄機，JVC新機當然要睇睇。趕住在年底前推出嘅新機有3個型號，包括有內置硬碟嘅GZ-MG750（80GB）及GZ-MG760（120GB），另外亦有一款雙SD卡槽嘅GZ-MS215，可以同時插入兩張32GB卡，錄爆會自動切換。</p><p>3支蠟燭夠影</p><p>無論係影相定係拍DV，最怕唔夠光，新JVC攝錄機使用1/6"CCD，感光能力有所提升，再加上KonicaMinolta鏡頭及開埋超低光度拍攝模式，即使身處暗黑環境，只要有3支蠟燭嘅微光，就足夠拍攝到良好質素嘅影片。</p><p>加強防震</p><p>新機特點加強防震功能，使用A.I.S.光學防手震技術，在保持影片質素嘅同時，據講比今年嘅機種，防震效果可提升4倍，拍出來影片就唔怕睇到人頭暈！另外還增加咗慢速錄製、自動開始錄影等功能，有趣味又實用，用來拍家庭影片留念啱晒！</p><p>記者：許福合<br>查詢：JVC（27328220）</p></body></html>