<html><header><meta charset="utf-8"><title>秋葉原鬥賤　宅女送波波</title></header><body><h1>秋葉原鬥賤　宅女送波波</h1><p>終於等到最令人興奮的BoxingDay啦！<br>我們去聖誕派對的交換禮物項目已由$10買禮物，變成$23.8交換禮物，買到最準就贏；或「誰是最賤送禮遊戲」等玩嘢形式送大禮。拆禮物不過係一場餘興！今日我人在秋葉原最多古怪嘢平嘢的Donki大樓，搵到現時東京潮人熱買就等我隨街捉，看大家買了甚麼聖誕禮物，整鬼班好朋友先！<br><br>記者：陳慧敏、吳允冲<br>攝影：陳慧敏、林栢鈞<br>鳴謝：JAL航空、Shangri-laTokyo</p><p>潮男美女嚴選<br>ａ　搞鬼三男組：<br>血型鬧鐘</p><p>獲得第68屆東京國際禮品展大賞的血型鬧鐘，是跟極賣得的《血型說明書》作者JamaisJamais合作設計，按不同血型的人的性格而說出叫你起床的說話，嘴巴和眼還會自己郁。例如逃避現實的AB型鬧鐘會叫：「天亮囉！大家睜開眼睛吧！」不耐煩的B型在按停鬧鐘後會叫：「不是跟你說已經八時了嗎？起床！」之類的叫床服務。遇到生日、節日時還會唱歌，不過統統講日文，所以一句都聽唔明。</p><p>ｂ　可愛美少女組：<br>食錢狗</p><p>將銅板放在狗仔嘴巴前，牠就會打開個嘴郁郁吓地食錢。個人覺得，好得意咩？除了可引小朋友儲錢外，點解會入三大？</p><p>ｃ　OL法國型男組：<br>CareBears大頭套</p><p>七十年代的CareBears近年鹹魚翻生，《NON-NO》、《MINA》等少女雜誌經常介紹同送大禮，這個大頭套，好厚好軟又好暖呀。</p><p>怪雞禮物之選</p><p>平時開party必玩的拉炮，日本推出超巨型版，有半個人咁大的香檳拉炮，機關槍及超巨型迫擊炮！玩時要托在肩膊上大力射出！</p><p>女生購物之章</p><p>秋葉原適合男仔的禮物較集中，咁買禮物送女友又如何？去東京車站的東京駅一番街的CharacterStreet就唔使煩，80米長的地下街共14家動漫影視精品店，各電視台都在此插旗開專賣店，NHK派出邪留丸、TVarashi有王牌多啦A夢、TBS就有《花樣男子》。最人頭湧湧的是賣Pokemon和軍曹的TVTokyo店，除動漫精品，當季日劇的file、poster都有得賣。但我最愛都是富士電視台店舖，因有我鍾意的小丸子和佢成班同學，全部變晒做手指公仔同曲奇餅，好難忍手唔買﹗</p><p>18禁系列</p><p>在秋葉原的Donki三樓，最好賣的東西都堆到「熱銷榜」去，除了上面首三名外，同場還有許多18禁抵死玩意放在當眼處，如扮成綠茶的「龜頭園」潤滑油，扮成便當的18禁豪華禮盒套裝，全部兒童不宜！</p><p>情趣福袋波波</p><p>好可愛的波波令純真的我忘了這裏是連加藤鷹「天國的手指套」都有售的Donki，一心以為裏面最多咪情趣內衣褲，誰知打開後心都離埋！波裏所有東西都是報紙尺度所不能容！</p><p>情趣套裝$40起</p><p>朋友送你這個僅表達兩件事：1.寸你孤家寡人；2.關心你食自己食得健不健康！左邊那盒原來真是一大盒紙巾，連同一隻食自己教學光碟，同食自己十大守則。</p><p>Donki大樓<br>地址：東京都千代田區外神田4-3-3</p><p>期待的禮物</p><p>在秋葉原的網站上還有更多搞鬼生活用品，鬧鐘、鹽樽、門塞都玩一大餐，收到朝朝起身都得啖笑！不過要網上預訂囉，香港水貨同玩具店快啲入貨啦！</p><p>狼來了火警鐘約$430</p><p>真係火警種超大聲響聲！真係死咗都嚇醒。說明書上還夠膽寫明，即使嘈你唔醒，你的家人同隔籬鄰舍都肯定會鏟醒你。</p><p>神槍手鬧鐘約$410</p><p>睜大眼就練靶的靶場鬧鐘，不瞄準射中紅心就不收聲。</p><p>拆彈專家鬧鐘約$230</p><p>計時炸彈設計，三條保險線每朝random轉，拆啱條線才會收聲！</p><p>插死你USB約$920</p><p>一隻飛鏢形USB，滿足你開工都仲想cosplay吓的慾望！</p><p>LightSaber筷子約$270</p><p>星戰光劍筷子，有DarthVaderSaber、LukeSkywalker同SaberYodaSaber任擇。</p><p>訂購網： http://www.akihabaranews.com </p><p>BoxingDayinTokyo</p><p>溫韾提示：1月1日、2日東京各大商場即進入福袋傾銷狀態，同時還有些大減價，想一條龍橫掃東京，出發前請詳閱以下網站<br><br>FashionCity<br> http://fashioncity.jp/sale/special#aname_4 <br><br>Let'sEnjoyTokyo<br> http://newyear.enjoytokyo.jp/bargain/計劃周到血拼行程 </p><p>TravelMemo
</p><p>持BNO或特區護照均毋須簽證。查詢：25221184（日本領事館）　　　　<br><br>2010年3月31日前出發，JAL東京三日，二人同遊套票約$3,399起。查詢： http://www.egltours.com（東瀛遊）　　 <br><br>100日圓約兌8.6港元（文中價錢已折算港元）　　　　<br><br>100V，兩扁腳插座</p><p>日本<br><br>東京<br><br>下周天晴4-11℃</p></body></html>