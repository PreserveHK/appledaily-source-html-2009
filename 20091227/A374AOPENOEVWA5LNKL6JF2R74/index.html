<html><header><meta charset="utf-8"><title>誘人內衣之華麗午夜</title></header><body><h1>誘人內衣之華麗午夜</h1><p>返多幾日工，又到新年。唔係個個都喜歡一大班朋友開熱鬧除夕派對，有情人大家飲杯香檳Sweet住倒數一樣咁Happy。除舊迎新，都無理由唔搞搞氣氛，一身靚靚又夠Grand的新年新內衣是時候大派用場，內衣牌子梗識做，EmbryForm、PeachJohn、BODIBRA、SCHIESSER等有晒主題等大家煥然一新，齊齊換內膽HappyNewYear！<br><br>記者：葉雪芯<br>攝影：周旭文<br>Model：AshleyM.@modelmanagement<br>Hair&amp;Makeup：HilaryH.@Colouryourfaces</p><p>谷胸修靚身形
</p><p>男人識得買禮物冧女，女人都懂得修靚身形兼谷靚胸部線條冧仔。務求要俾Honey睇得到你「內在美」和最誘人曲線，德國SCHIESSER在設計方面，特別為東方人的胸部線條，有效收攏腋下脂肪；款式都不欺場，甚有歐陸式古典美感，包括閃石胸圍帶、雪紡花邊等，適合配襯任何性感晚裝；另一有修飾身形功能的BODIBRA，今年有樣有功能，半束衣式的收身胸圍剪裁能令胸部更集中，更有承托力，還有多款顏色及圖案，雖然未至於很花巧Glamour，但都頗有溫馨氣氛。
</p><p>可愛少女玩味
</p><p>無論任何時候，男士對於女士的撒嬌招數，都是無任歡迎的。就正如可愛款式的內衣，一年365日都是女士的撒手鐧。日牌PeachJohn最抵錫之處，就是長年款靚兼價錢抵玩，自然得到各位姊妹歡心，新一年繼續大賣甜美，以Lace、波點為主，色調方面則粉色當道，例如粉紅色、香檳金、粉紫、天使白等。另外亦有一些玩味重的情趣內衣、束衣連襪帶款式，Sexy之餘又有少女味。</p><p>紫金高貴低調
</p><p>新一年想Show一Show靚內衣畀情人欣賞，你唔係仲夠膽着肉色、杏色出來見人嘛？就算不玩多花巧的款式，至少都要揀Trendy一點的色調。想低調高貴，又不妨諗諗EmbryForm，雖然此牌以往多數走平實路線，但今年都有突破，推出大熱的浪漫紫色與華麗金色，面料選用色丁光澤超細纖維，光澤感比較強，有高貴感覺；杯面繡上古典的立體花形，十分有成熟女人味；值得留意的是OrientalCharm系列，玩中國式風格，加上細緻花邊與蝴蝶結裝飾，最適合配襯PartyDress或透視服裝，配合專利立體鋼圈，穿上去後胸部曲線非常突出，亦沒有一般平面鋼圈帶來的壓迫感，幫你搵返個BodyFigure出來，真係開心過收聖誕禮物呀！</p><p>shoplist：
</p><p>s.SCHIESSER（25277028）<br>b.BODIBRA（28824669）<br>p.PeachJohnTheStore（25776012）<br>e.EmbryForm（24188217）</p></body></html>