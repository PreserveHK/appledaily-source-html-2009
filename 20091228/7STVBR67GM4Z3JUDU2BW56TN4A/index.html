<html><header><meta charset="utf-8"><title>隔牆有耳：李慧琼做箭靶俾人唱 - 李八方</title></header><body><h1>隔牆有耳：李慧琼做箭靶俾人唱 - 李八方</h1><p>網民762唱作嘅新歌《我的師姐李慧琼》，短短兩日間，已經喺YouTube錄得三千幾人次收睇。762接受八方電郵訪問時大談創作靈感，話原來係因為12月18日同個科大師兄一齊去立法會聲援反高鐵行動，睇住電視直播民建聯議員嘅發言，有感而發就作咗呢首歌，「希望社會明白不是所有科大生都認同李的作為。」</p><p>歌詞夭心夭肺</p><p>762話，本身唔算泛民熱烈支持者，但就十分不齒民建聯嘅作為，「社會的貧富懸殊和政治環境惡化，的確使很多過往較為中立的一群慢慢重新審視自己的政治立場。例如會開始接受一些言行相對上偏激的議員和他們爭取普選的建議。」<br>762仲話，佢嘅歌詞已經清楚講出佢對民記嘅睇法。「講番我師姐李慧琼，佢出身基層，緊張市民心聲。但到舉手時刻佢就會現形，歪曲了民意，扭曲了人性……」呢幾句又確係夭心夭肺。</p><p>《我的師姐李慧琼》</p><p>歌詞節錄<br><br>我呢位師姐<br>呀李慧琼<br>佢讀書有成都算好生性<br>終於我喺街<br>我見返李慧琼<br>佢搖身一變做咗政治明星<br>同為科大畢業生<br>我應該好高興<br>但佢拍住嗰個叫曾鈺成<br>嚇得我泣不成聲</p></body></html>