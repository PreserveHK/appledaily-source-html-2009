<html><header><meta charset="utf-8"><title>煙稅狂加五成後　黑市更猖獗11歲到95歲都揾私煙錢</title></header><body><h1>煙稅狂加五成後　黑市更猖獗<br>11歲到95歲都揾私煙錢</h1><p>【本報訊】政府今年初狂加煙草稅五成後，私煙生意越見猖獗，海關隨後九個月破獲逾2,000宗私煙案件，較去年同期飆升87%，拘捕人數更上升近一倍。由於有利可圖，連95歲長者也自行於屋邨兜售私煙賺取生活費，有無良母親甚至利用11歲親兒帶私煙過境。海關承認加稅後私煙活動比前活躍，但堅稱增撥人手打擊後情況已受控，並提醒市民買賣私煙均違法，可被罰款及監禁。<br>記者：張文傑</p><p>今年2月底政府以減少煙民數目為由，大幅調高煙草稅，令完稅煙售價飆升近10元，部份不願食貴煙的煙民轉而購買私煙，帶旺私煙市場。</p><p>案件較去年同期增87%</p><p>海關指今年3月至11月共破獲2,301宗涉及走私、貯存、分銷及街頭販賣私煙的案件，比去年同期的1,229宗多87%，拘捕人數亦由935人升至1,794人，增幅達92%。<br>不過，同期撿獲私煙數目大減1,600萬支，海關稅收及一般調查科高級監督周志光解釋，去年破獲了三宗跨國走私煙大案已撿獲1,400多萬支煙，導致撿獲總數與案件宗數有較大落差。他表示，加煙草稅後發現多了個別市民以打游擊方式，自行在屋邨公園及熟食檔等地向人兜售私煙，加上海關增強打擊私煙，因此令個案數字及拘捕人數上升。</p><p>95歲老翁販賣判監6日</p><p>利之所在，年初就有一名95歲老翁在葵涌區向居民推銷私煙，傾妥價錢後帶買家往暗角處取貨，最終被海關拘捕，並撿獲1,280支私煙，判監禁6日，「個人買幾條煙，散裝賣出去，佢哋覺得一日賺幾十蚊都好。」周志光承認，加煙草稅後私煙活動較之前活躍，「整體嚟講，加稅後私煙情況，初期係有少少比較活躍迹象，但係因為我哋加強人手打擊，近幾個月嚟已收斂咗。」他指情況已受控，有信心不會惡化。</p><p>無良母親利用兒子帶貨</p><p>周志光說，調高煙草稅後海關已加強打擊私煙活動，私煙集團為分散風險，每次入貨比之前減半，部份小拆家則以「螞蟻搬家」方法逐少偷運入境。今年8月，一名無良母親將820支私煙暗中放入11歲兒子手持的紙袋，二人由內地經中英街入境時被警察拘捕，經海關調查後該男童實屬無辜，其母因管有私煙被法院判罰款2,000元，「一定要譴責呢啲咁唔負責任嘅行為。」<br>根據《應課稅品條例》，除非持有許可證，任何人不得管有、保管或控制任何應課稅貨品（包括香煙）；買賣私煙的雙方均屬違法，一經定罪，最高可判罰款港幣100萬元及監禁兩年。</p><p>加煙草稅後海關緝獲私煙情況</p><p>涉及走私、貯存、分銷及街頭販賣私煙案件<br>2009（3月-11月）：2,301宗<br>2008（3月-11月）：1,229宗<br>變化：+87%<br><br>拘捕人數<br>2009（3月-11月）：1,794人<br>2008（3月-11月）：935人<br>變化：+92%<br><br>撿獲私煙數目<br>2009（3月-11月）：4,700萬支<br>2008（3月-11月）：6,300萬支<br>變化：-25%<br><br>撿獲私煙市值<br>2009（3月-11月）：8,900萬元<br>2008（3月-11月）：9,500萬元<br>變化：-6%<br><br>涉及稅款<br>2009（3月-11月）：5,700萬元<br>2008（3月-11月）：5,100萬元<br>變化：+12%<br><br>註：政府今年2月底開始調高煙草稅50%<br>資料來源：海關</p></body></html>