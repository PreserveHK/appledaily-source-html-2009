<html><header><meta charset="utf-8"><title>舊愛上台獻花心甜Sammi安仔唱情歌萬人起哄</title></header><body><h1>舊愛上台獻花心甜<br>Sammi安仔唱情歌萬人起哄</h1><p>鄭秀文（Sammi）和許志安分手5年，前晚安仔擔任Sammi演唱會嘉賓大唱兩人飲歌，他更送上12支寓意我愛你的火紅玫瑰給Sammi大玩恩愛，其間Sammi表現含羞答答更不時情深望向安仔，甚有憑歌寄意與安仔餘情未了的意味，過萬觀眾即時尖聲狂叫。</p><p>合共10場的鄭秀文演唱會前晚繼續在紅館舉行，全場爆滿加上boxingday，觀眾氣氛熱烈。繼劉德華、鄭伊健及葛民輝三位猛男後，前晚Sammi請來前男友許志安擔任嘉賓，安仔出場前Sammi笑說：「飲啖水先，以下落嚟呢首歌我已經N年冇唱過。」安仔甫出現全場哄動，過萬觀眾的尖叫聲震耳欲聾，氣氛高漲。</p><p>送上12支紅玫瑰</p><p>安仔把手上12支火紅玫瑰送給Sammi，Sammi收下時不自覺露出甜笑，接着兩人合唱經典飲歌《其實你心裡有沒有我》，Sammi鬼馬地把原來的歌詞「是我愛你太多」改為「是我愛佢太多」，觀眾聽到即大聲歡呼，其間安仔搭着Sammi膊頭及扶着她的腰，一切盡在不言中。<br>Sammi又擔心安仔忘記歌詞，嬌嗲地說：「嗱，歌詞呀！」安仔則笑稱：「我熟過你呀隻歌！」當Sammi唱到最後一句「其實你心裡有沒有我」時，更露出一副懷春冧樣，甚至眼神不敢直望安仔，最後更着脷草草唱完，並打圓場說：「唔好搞咁耐，紮花好重。」明顯Sammi遇見舊愛難免心如鹿撞。<br>之後Sammi和安仔在台上繼續打情罵俏，Sammi笑問：「點解你矮咗嘅？」安仔說：「咩鞋嚟o架，成10吋高，講真我真係好開心。我第一晚嚟睇你，因為我知道你會着呢件衫，所以買玫瑰嚟襯你。」Sammi下台時，安仔即肉緊地叫穿高踭鞋的Sammi小心。</p><p>安仔：佢好特別</p><p>安仔乘Sammi落台換衫的空檔，感性地分享心聲：「佢真係好特別，我覺得喺呢一個樂壇裏面，我衷心咁講，聲色藝俱全嘅香港歌手有兩個，一個叫梅艷芳，一個叫鄭秀文。」唱出《唯獨你是不可取替》時安仔又玩改詞，將最後一句「下半生准我留住你」改成「下半生准我留住佢」（指着後台的Sammi），令全場再度尖叫。<br>其後安仔即趕返九展出席新城頒獎禮慶功宴，雖然兩邊頻撲兼時間緊逼，但為舊愛演出，安仔可謂義無反顧。問到安仔送花給Sammi有否擔心現任女友Michelle（余德琳）呷醋？安仔聞言笑說：「你哋一問我就扯火，佢（指女友）一向好欣賞Sammi啲歌。」但他卻未有回答是否有介紹女友給Sammi認識。<br>安仔透露原先Sammi提議合唱《會過去的》，但最後還是選了更有深意的《其實你心裡有沒有我》，有指Sammi以歌向安仔表白？安仔聞言即說：「你哋諗太多。」首場安仔做座上客時，Sammi表白愛情觀後唱出《恰似你的溫柔》，似是向安仔示愛，安仔也認為是外界敏感。</p><p>聞復合離座避談</p><p>安仔表示原先想送14支玫瑰給Sammi，但覺得不好意頭故改送12支，記者笑言12支代表「我愛你」，安仔反應甚大說：「吓，我唔知喎。」對於Sammi剖白表示感情乾涸，安仔出言安慰：「佢想要水源定綠洲都好，佢想要愛情嘅話，可以由尖沙嘴排到去沙頭角。」問到會否重新考慮Sammi？安仔匆匆拋下一句說：「唔講啦。」便離座避談，兩人由相戀、分手至今17年關係可謂藕斷絲連。<br>採訪：丁寧</p><p>有情歲月：七次個唱　場場有安</p><p>小八卦：刪握手位惹投訴</p><p>Sammi的10場演唱會正進行得如火如荼，首場她更邊唱《感情線上》邊走到觀眾席前和fans握手（圖），但接着之後兩場，Sammi都未有再設握手位，惹來部份觀眾投訴，問到Sammi經理人郭啟華，他解釋因為rundown緊逼而刪去環節，他不排除之後再有握手位。至於嘉賓陸續有來，據知還有張學友、李克勤、何韻詩及王菀之等。</p></body></html>