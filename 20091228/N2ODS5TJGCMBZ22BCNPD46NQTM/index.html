<html><header><meta charset="utf-8"><title>迷你NeTop2cm薄身電腦</title></header><body><h1>迷你NeTop2cm薄身電腦</h1><p>上網是日常生活一定會做嘅例行公事，但如果屋企只得一部電腦，好多時就要同屋企人爭機用，買多部Desktop又嫌大部無位放，買Laptop又嫌太貴，呢個時候可以選擇用NeTop，就好似呢部LenovoIdeaCentreQ110MiniPC咁細細部，放喺書架都只係同本漫畫書差唔多大，有咗佢以後用電腦唔使爭機！<br><br>文：崔伯麟　<br>攝影：王文忠　<br>Model：Paris@PureModels</p><p>機身纖巧功能齊</p><p>以前的Desktop電腦有成個櫃咁大部，不過時至今日，只用來上網及打文件的NeTop電腦已經發展到好細部，Lenovo最新的IdeaCentreQ110MiniPC就纖細得有如一本漫畫書，機身厚度僅2cm，極之慳位。雖然佢機身細細，但基本功能齊備，採用Atom230處理器，內置250GB硬碟及2GBRAM，其硬件規格與Netbook接近，預載《Windows7HomePremium》，用落感覺都幾暢順，一般文書處理絕對游刃有餘。不過，Q110Mini只提供LAN插頭連線上網，唔支援Wi-Fi無線上網，實在有點不足呢！</p><p>試玩<br>睇片</p><p>為咗測試睇片質素，特別預備一條1080p嘅《District9》影片，放在硬碟上，再接駁高清電視播放，效果接近BD，不過聲音效果就普通啲。</p><p>打機</p><p>用來玩《魔獸》，將畫面質素調校到一半可應付自如，不過若要開盡特效，就跑得有啲勉強。</p><p>HDMI連接電視</p><p>Q110Mini只備有HDMI輸出，方便用家直接將電視當芒用，睇戲、工作、打機，一個電視包辦。不過，Q110Mini無D-Sub插槽，連接一般無HDMI插槽的屏幕，則要選購HDMI出D-Sub線，用家買連接線前記得Check清楚。此外，Q110Mini雖然有多個散熱位，但始終機身細小，試用時大約開咗1個鐘，機身已有微溫，最好替佢安排個通風位。</p><p>Profile</p><p>處理器：IntelAtom230（1.6GHz）<br>圖像卡：nVIDIAION<br>硬碟：250GBSATAHDD<br>記憶體：2GBDDR2<br>插槽：USB2.0×6、HDMI、LAN、麥克風、耳筒<br>體積：153×172×20mm<br>重量：0.78kg<br>查詢：Lenovo（800938838）</p></body></html>