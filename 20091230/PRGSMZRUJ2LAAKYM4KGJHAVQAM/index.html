<html><header><meta charset="utf-8"><title>對講機網絡故障影響司機</title></header><body><h1>對講機網絡故障影響司機</h1><p>對職業司機而言，對講機是不可或缺的工具，惟本報早前接獲多位的士小巴司機投訴，指CSL旗下品牌one2free提供的對講服務網絡經常故障，尤其於上下班等繁忙時間無法通話，嚴重影響生計。<br>的士司機梁先生指對講服務受阻近兩個月，多次投訴亦未見改善。另一的士司機鄭先生向one2free反映，卻不獲認真對待。「職員居然話電腦顯示我日日都有通話紀錄，證明我日日都有用，所以唔算未能提供服務；唔通要我24小時都用唔到，先叫冇服務、先可以投訴？」</p><p>CSL進行改善工程</p><p>CSL回覆，為提升對講機（Press'nTalk）服務質素，已於12月兩次進行改善工程，其間服務會暫停，但完成後服務將有明顯改善，並對受影響用戶致歉。<br>惟梁先生指現時網絡仍間歇出現接收問題：「如果真係有整，就係整得越嚟越差！而且職員根本無交代過出咗咩問題，或諗住點補救，只係話提供番少少優惠。香港好多司機用緊呢個台，好多人受影響，整番好先最實際。佢哋嘅跟進手法令人好失望，好多同業約滿後都唔會再用呢個台。」<br>檔案編號：1209029、1213003<br><br>社會服務<br>報料熱線：29290000<br>社會服務熱線：29908288<br>蘋果日報慈善基金：29908688<br>傳真：37112468<br>網上捐款： http://charity.appledaily.com.hk/donate <br>各類表格： http://charity.appledaily.com.hk/forms <br>電郵：mailto:sservice@appledaily.com<br><br>匿名投訴恕不處理。一經投訴，本報保留刊登權利。</p></body></html>