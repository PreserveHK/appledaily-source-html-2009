<html><header><meta charset="utf-8"><title>探針：送不了舊，怎去迎新？ - 孔捷生</title></header><body><h1>探針：送不了舊，怎去迎新？ - 孔捷生</h1><p>○九年日曆翻盡，驀然回首，宛如重溫當代民族記憶，中國人走過了五四運動九十周年，六四二十周年，中共建政六十周年，末了又以重判劉曉波作為年度終結。單看判決書這個文本，豈止回到百年前的舊中國，先賢的憲政夢想竟離我們更遙遠了。思前想後，心事浩茫，於是賦詩數首──<br>〈無題〉<br>仙窟忘懷信有之，市曹瀝血於今疑。<br>雙春閏月逢牛歲，初夏忌辰殤子時。<br>偶見灰蛾投蠟炬，憐無紅萼出蓮池。<br>誰家路祭城西夜，一問行人三不知。<br>（註：忘懷洞，見奧威爾《一九八四》）<br>〈辭歲〉<br>慣看煙花逐歲除，玉京又是一年居。<br>已寒草木聽風緊，未讀詩書過眼疏。<br>三尺蒙塵壁上劍，幾人抱膝雪中廬。<br>曾經滄海難為淚，剜目東門伍子胥。<br>〈望鄉〉<br>蹈海魯連不帝秦，青衫猶是舊風塵。<br>鄉心托夢逐年遠，積雪盈頭隔日新。<br>去撚孤燈呵凍墨，來斟杯水向車薪。<br>文章合在閑中老，落寞神州幾故人。<br>〈無題〉<br>金紅畫棟列新株，又向幽冥鎮舊符。<br>半夜陳塘曾剔骨，廿年合浦未還珠。<br>死而已者成仁也，魂不歸兮化蝶乎。<br>酹酒泉台謀共醉，好留白眼看榮枯。<br>（註：陳塘關李靖殺子，哪吒割肉還母，剔骨還父。後句見成語「合浦珠還」）<br><br>孔捷生<br>逢周一、四刊出</p></body></html>