<html><header><meta charset="utf-8"><title>馮仁昭四圍超：「呢一年同以前好唔同」　斌仔追憶阿梅淚難忍 - 馮仁昭</title></header><body><h1>馮仁昭四圍超：<br>「呢一年同以前好唔同」　斌仔追憶阿梅淚難忍 - 馮仁昭</h1><p>舞台巨星梅艷芳（Anita）噚日逝世6周年，約20多名歌迷一早到達九龍塘省善真堂拜祭梅姐，佢哋準備咗偶像生前最愛嘅糕點同食物，又別出心裁訂製名牌皮篋、彩色波鞋、性感內衣等紙紮祭品。至於梅姐兄長梅啟明噚日3點幾攞住鮮花及祭品到場，但佢全程一言不發。<br>梅姐生前好友羅君左（斌仔）早前因病兩度截肢，噚日佢由朋友陪同前往拜祭，當斌仔念及亡友時，生命鬥士不禁感觸落淚。</p><p>歌迷九展悼偶像</p><p>斌仔慨嘆世事變化無常，佢話：「呢一年同以前有好多唔同，自己好似唔完整嘅人，不過其他fans對我好好，可能愛屋及烏，Anita啲fans有探我同煲湯畀我，真係無言感激，雖然已隔咗6年，但仍然唔捨得佢。」<br>此外，梅姐歌迷會前晚喺九展舉行「MuiMusicShow慈善夜」，倫永亮做表演嘉賓，倫永亮大談梅姐生前嘅點滴：「佢試過錄《封面女郎》時唱到一半氣喘要飲水。」</p></body></html>