<html><header><meta charset="utf-8"><title>唐詩詠自爆遭電話騷擾</title></header><body><h1>唐詩詠自爆遭電話騷擾</h1><p>崔建邦涉嫌毆打鄺敏慧（中巴）一事，至今只有女方指控遭人以鉸剪腳夾頸搶手機。昨日卻爆出另一版本，有指唐詩詠曾接到過百通電話騷擾，唐詩詠昨日在電話中說：「我記得9月頭有一日開緊工，所以聽唔到電話，原來晏晝接到超過70幾個電話，全部冇來電顯示，又唔知邊個搵得我咁急，但又唔留message畀我，好神秘又好奇怪。」唐詩詠謂此事讓她感到受騷擾，至於有否懷疑是誰，唐詩詠說：「咁我就唔評論啦。」</p><p>森美唔覺中巴放電</p><p>消息指中巴為博知名度易接工作，要求公開與崔建邦的戀人關係，還爬窗威脅男友要跳樓，崔建邦遂衝前把她強行拉下，推撞間二人均有瘀傷。又有指中巴不只一次以死相逼，她曾因懷疑崔建邦與唐詩詠藕斷絲連，二人在行駛中的車廂嘈交，中巴謂要公開關係，否則寧可跳車遭車撞，崔建邦即停車勸止。記者就此事聯絡中巴及崔建邦，至截稿前未有回覆。<br>森美前晚與張繼聰等於將軍澳電視城錄影《逐格鬥》，曾是《打出十人巷》導師的森美表示未試過與鄺敏慧（中巴）及崔建邦同場，也不知二人相戀，森美說：「希望息事寧人，祝福佢哋啦。」有傳中巴愛亂放電，森美說：「冇電過我喎。好得意，佢係外國人樣，巴西長大，但唔識巴西話。」而張繼聰將頂替崔建邦任《勁歌金曲》主持。<br>採訪：楊潔雯　攝影：陳順禎</p></body></html>